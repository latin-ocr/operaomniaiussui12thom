 

svm. 2⁶.

'‘umut-

QUAESTIONES DE CONFESSIONE

Ad secundam vero dicitur quod, quia omne iudicium
homini commissum intelligitur de cognitis; et diversus' est
institutus a Deo modus cognoscendi in utroque iudicio:
ideo ex huiusmodi instituta diversitate modi cognoscendi
provenit diversitas ista, scilicet quod iudicium poeniten-
tiale extendit se ad omnino occulta peccata, iudicium vero
iurisdictionis purae extendit se ad externa tantum. Ideo
non est miranda disparitas utriusque potestatis in homine. -
Quod enim iudicium omne commissum homini a Christo
intelligatur cum cognitione causae, probatione non eget:
cum non sit delegatum purum ministerium, sed commissa
sit auctoritas iudicandi remittendo vel retinendo , absol-
vendo vel ligando. — Quod etiam diversus modus cogno-
scendi sit utrobique a Christo institutus, patet. Nam mo-
dus cognoscendi in potestate iurisdictionis est cognitio per
testes: ut patet Matth. xvm ἦ Modus autem cognoscendi
in iudicio potestatis ordinis est spontanea confessio se—
creta, etc.: ut universalis Ecclesia testatur. - Quod de-
mum ex hac diversitate modi cognoscendi proveniat dif—
ferentia dicta inter materiam et materiam, ex supra dictis
clare patet. Quoniam ex hoc quod peccatum spontanea rei
confessione accusandum est materia iudicii poenitentialis,
conclusum est ” sub hac materia comprehendi peccatum
cordis quantumcumque occultissimum. Et per oppositum,
quia1-solffl-peccatum testificabile est materia iudicii exte—

ffionffideo peccata in soloacorde manentia exempta rema-

'⁷‘OE nnn-u.

'‘'OEnmz

j ·ot.mm.21.

κ ⁸, α’. unm. vni.

nent a materia ecclesiasticae iurisdictionis.

349

Cum ergo obiicitur unumquodque recipi in alio per
modum recipientis: admittatur. Et cum infertur, Ergo iu-
dicium secundum potestatem ordinis commissum homini
modificatur secundum conditionem hominis: conceditur,
formaliter loquendo; quoniam nullum actum commisit
Christus ministro sacramenti poenitentiae qui non exercea-
tur ab eodem secundum conditionem hominis; nam et
audire peccata, et discernere inter ea, et interrogare cir-
cumstantias peccati et peccatoris, et retinere seu remittere,
facit humano more, utendo divina potestate. Et ideo, cum
ulterius infertur, Ergo non se extendit ad occulta, negatur
illatio: quoniam aliunde provenit quod iudicium hoc se
extendat ad occulta. Provenit enim ex modo accusandi quo
reus tenetur se accusare, scilicet spontanea confessione, etc.:
et hoc quia Christus sic instituit. Cognoscere autem et iudi-
care de occultissimis spontanea confessione accusatis, non
excedit modum conditionis humanae utentis potestate
divina.

Unde ad confirmationem ex simili ratione in potestate
iurisdictionis, dupliciter dici potest, ut patet ex dictis *‚ quod
non est similis ratio de utriusque potestatis iudicio. Primo,
quia modus cognoscendi in utroque iudicio est ex divina
institutione diversus. - Secundo ‚ quia ipse Dominus ex-
pressit diversimode utriusque materiam: dum unius ma-
teriam dixit peccata‚ absque limitatione aliqua; alterius
vero dixit peccatum in alium, limitando peccatum ad pec-
catum in alium.

QUAESITUM TERTIUM

UTRUM OPORTEAT CONFITERI IN SPECIALI
SINGULAS SPECIES ET NUMERUM CERTUM PECCATORUM

raca materiam rursus confessionis, quaeritur tertio:
CUtrum oporteat confiteri in speciali singulas species
et numerum certum peccatorum. Et est ratio dubii ἡ quo-
niam pars affirmativa communi auctoritate doctorum fir-
mata videtur.

Et ratione comprobatur *. Tum quia circumstantia va-
rians speciem peccati mortalis est necessario confitenda.

‚Ergo a fortiori quaelibet species mortalis peccati est ex-
[primenda. - Et similiter numerus peccatorum, cum non

sit circumstantia peccati, sed multiplicatio eiusdem, neces-
sario est exprimendus, prout memoriae occurrit: cum non
magis teneatur poenitens accusare se de decimo quam de
vicesimosecundo peccam, vel e converso.

Et confirmatur. Quia sinon omnes species et omnia sin-
gularia op'ortet exprimere, consequens est quod aut nullas
species nullaque singularia, aut quasdam species et quae-
dam singularia sic, et quasdam ac quaedam non, necesse
est explicari. Et, cum non possit affirmari primum, opor-
tet reddere rationem quare quaedam sic et quaedam non.

Tum quia poenitens tenetur explicare omnia quae opor-
tet cognosci a confessore ad hoc ut possit suo arbitrio
adaequare poenam culpae ἐ quoniam confitendo nihil aliud
facit poenitens quarn quod submittit se sacerdoti in per-
sona Christi ad recompensandum secundum illius arbitrium.
Sed confessor non posset arbitrari de aequalitate recem-²
pensationis nisi cognosceret diversitatem offensarum, quae
in diversitate specifica consistit; et numerum peccatorum,
quoniam recompensa adaequans centum offensas non ad-
aequat mille, et sic de aliis. Ergo.

11. Pro parte autem negativa ³ videtur esse usus maioris
forte partis confessorum ac poenitentium, non curantium
de huiusmodi subtili discussione.

Et confirmatur ratione. Quia huiusmodi discussio est
molesta, inutilis, atque melioris boni impeditiva. Et mo-
lestia quidem satis patet expertis. — Quod vero sit inutilis,
ex eo patet quod tam cum huiusmodi discussione, quam
sine ea, poenitentibus providetur eodem modo. - Quod
autem sit impeditiva maioris boni, testatur experientia.
Quoniam et confessores circa huiusmodi discussionem sol-

 

 

liciti impediuntur a multorum confitentium audientia, dum
forte totum tempus consumunt circa unum. Et poeniten-
tes minus devote confitentur implicati huiusmodi discus-
sionibus.

111. Ad huius quaestionis evidentiam, sciendum est du-
plex esse iudicium: quoddam est cuius actus est propter
seipsum intentus; quoddam vero cuius actus est propter
aliud. Ad primum iudicium, quia spectat facere iustum
absolute, pertinet quoque cognoscere singula peccata, ut
singula possit adaequare puniendo. Ad alterum vero iu-
dicium, quia non tendit ad punitionem secundum se, sed
in ordine ad alium finem, puta bonum commune; sicut
sufficit punire prout expedit illi fini, ita sufficit cognoscere
quantum opus est ad illum finem. Inter praesentis autem
vitae tempus et futurae hoc interest, quantum ad iudi-
cium, quod nullum praesentis vitae iudicium tendit ad
punitionem secundum se, sed ut medicinalem: eo quod
praesentis vitae tempus non est tempus punitionis, sed in
quo poenae sunt medicinae, vel ipsius qui punitur vel
aliorum. ⁴Iudicium autem futurae vitae est id quod ad pu-
nitionem secundum seipsam tendet: quoniam ad adaequan-
dum poenam culpae ordinatur, non acl bonum puniti
nec ad cautelam aliorum, sed ut reus patiatur quod me-
retur.

IV. Nec putet aliquis iudicium quod in foro poeniten—
tiali exercetur, locari debere sub iudicio primo modo,
propterea quia iudicium hoc est magis divinum quam
humanum, et confessor in tantum personam Dei in actu
illo tenet ut nesciat ipse quod scit ut Deus. Falsa est ima-
ginatio ista. Tum quia iudicium poenitentiale ad praesentis
vitae tempus spectat: ac per hoc, non est exemptum a
communissima ratione iudicii praesentis vitae. — Tum quia
Salvator noster hoc attestatur, dicens, loan. m ἐ Non enim
misit Deus Filium suum in mundum ut iudicet mundum:
sed ut salvetur mundus per ipsum. Hinc enim apparet
quod Christus non venit in primo adventu ad iudicandum
mundum per ministros suos, hoc est, ad iudicium secun-
dum se exercendum: sed ad salvandum, hoc est, quantum
ad poenitentiae sacramentum spectat, ad iudicium salutare

· In hoc num.,
et num. ιιι,

· vers. ιγ.

