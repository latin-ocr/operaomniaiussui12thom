'Act-Concava,
ffif'ffiuiffi
-tiif‘ie‘ilr eces-
earie, de Con-

* ner„ dist. 11.

. vn.

QUAESTIO LXXVI, ARTICULUS 1 179

Symbolo Ephesino ’¹‘ legitur: Participes effici-
mur corporis et sanguinis Christi, non ut com-
munem carnem percipientes, nec viri sanctificati
et Verbo coniuncti secundum dignitatis unitatem,
sed vere vivificatricem, et ipsius Verbi propriam
factam.

Anima vero realiter separata fuit a corpore,

ᾗ · QM· “2⁵- ut supra ’¹‘ dictum est. Et ideo, si in illo triduo

ζ,

¹5

 

mortis fuisset hoc sacramentum celebratum, non
fuisset ibi anima, nec ex vi sacramenti nec ex
reali concomitantia. Sed quia Christus resurgens
ex mortuis iam non moritur, ut dicitur Rom. Vl ²¹²,
anima eius semper est realiter corpori unita. Et
ideo in hoc sacramento corpus quidem Christi
est ex vi sacramenti, anima autem ex reali con-
comitantia.

An SECUNDUM mceunuu quod ex vi sacramenti
sub hoc sacramento continetur, quantum ad spe-
cies panis, non solum caro, sed totum corpus
Christi, idest ossa et nervi et alia huiusmodi. Et
hoc apparet ex forma huius sacramenti, in qua
non dicitur, Haec est caro mea, sed, Hoc est cor-
pus meum. Et ideo, curn Dominus dixit, Ioan. vl,

Caro mea vere ‘est cibus, caro ponitur ibi pro toto

ε accommodata. - accommoda CDIsG.
) Christi et sanguinis. - et sanguinis Guristi P. Cf. qu. Lxxvu
‘art 4. corp. post med.

 

corpore, quia, secundum consuetudinem huma-
nam, videtur esse magis manducationi accommo-
data Ε; prout scilicet homines carnibus animalium
vescuntur communiter, non ossibus vel aliis hu-
iusmodi.

An ‘ri-:mmm DlCENDUM quod, sicut dictum est *,
facta conversione panis in corpus Christi vel vini
in sanguinem, accidentia utriusque remanent. Ex
quo patet quod dimensiones panis vel vini non
convertuntur in dimensiones corporis Christi, sed
substantia in substantiam. Et sic substantia cor-
poris Christi vel sanguinis est in hoc sacramento
ex vi sacramenti, non autem dimensiones corpo-
ris vel sanguinis Christi. Unde patet quod eor-
pus Christi est in hoc sacramento per modum
substantiae, et non per modum quantitatis. Pro-
pria autem totalitas substantiae continetur indif-
ferenter in parva vel magna quantitate: sicut tota
natura aeris in magno vel parvo aere, et tota na-
tura hominis in magno vel parvo homine. Unde
et tota substantia corporis Christi et sanguinis<
continetur in hoc sacramento post consecratio-
nem, sicut ante consecrationem continebatur ibi
substantia η panis et vini.

η) substantia. - tota substantia tertia.

Commentaria Cardinalis Caietani

n titulo primi articuli ly totus Christus importat eius
Idivinitatem et humanitatem, animam et corpus, partesque
corporis omnes. ’

ln corpore eiusdem articuli dubium occurrit ex Du-
rando, in 1V Sent., dist. x, qu. 11, contra hanc proposi-
tionem communem arguente, scilicet: Si aliqua duo sunt
realiter coniuncta, ubicumque est unum realiter, oportet
et reliquum esse. Solvit enim primo eam, dicens esse veram
de existentia in loco localiter: non autem de existentia
in loco alicubi per habitudinem praesentiae, qualiter con—
tingit in proposito. Et ratio est, quia duorum realiter
coniunctorum potest alterum habitudinem habere prae-
sentiae ad ahquid, et reliquum non habere illam'.

Affert deinde instantiam. Quia corpori Christi coniun-
ctum realiter est de facto esse in caelo. Et tamen illud
'esse in caelo non est sub hoc sacramento, etiam conco-
mitanter.

11. Ad hoe dicitur quod aliud est loqui de habitudine
in communi: et aliud est loqui de habitudine tali, puta
contenti ad continens. Licet enim duorum coniunctorum
realiter unum possit habere habitudinem ad aliquid, et
reliquum non3 tamen non potest unum eorum habere
habitudinem contenti ad confinem, et reliquum non. Et
quia de tali habitudine est praesens sermo, quoniam cre-
dimus Christum veraciter contineri sub specie panis; ideo
,solida stat communis propositio assumpta in littera, et
vera non solum de existentia alicubi localiter, sed etiam
'de existentia reali sacramentaliter, quam significamus per
contineri sub sacramento.

Ad instantiam autem dicitur quod propositio dicta ab
omnibus intelligitur de his quae insunt Christo absolute:
et non per respectum ad extrinsecum, de quorum numero
est esse in loco. Et hanc limitationem subintellectam ex-
plicat inferius Auctor in articulo quinto, ad tertium.

111. In eodem articulo, in responsione ad tertium, nota,
Novitie‚ novos terminos, scilicet: per modum substantiae,
per modum quantitatis. Et adverte, pro hoc loco et pro
arficulo tertio et quarto specialiter, ne oporteat idem sae-

piusi repetere, tria haberi in littera ab Auctore de istis
mo is.

Primum attribuitur modo substantiae quod propria to-
talitas substantiae continetur indifferenter in parua uel in
magna quantitate. Et per hoc intellige quoque suum op-
positum: scilicet quod modo quantitatis attribuitur quod
totalitas quantitatiua non continetur indifferenter in parua
uel in magna quantitate, sed praecise in aequali.

Secundum, quod explicatur in articulo tertio, est quod
modo substantiae attribuitur quod natura substantiae tota
est sub qualibet parte dimensionum sub quibus continetur.
Et per oppositum intellige attribui modo quantitatis quod
tota quantitas non est sub qualibet parte dimensionum
loci sub quibus continetur.

Tertium, explicativum utriusque, quod in articulo quarto,
ad primurn, ponitur, est quod modo substantiae attribui-
tur quod eius natura est tota in toto et tota in qualibet
parte. Et per oppositum modo quantitatis attribuitur ut
sit tota in toto loco, et singulae partes in singulis par-
tibus.

IV. In quibus omnibus esto semper cautus, cum de
tota substantia aut tota natura sermo est. Quoniam non
de totalitate partium quantitativarum‚ sed partium essen-
tialium, loquimur. Et perinde est dicere, tota substantia,
ac si diceretur, integra species substantiae. Integritas enim
speciei vocatur propria totalitas substantiae: non quia in
sola substantia invenitur, cum inveniatur etiam in acciden-
tibus integritas specifica; sed quia primo invenitur in sub-
stantia. Et directe distinguitur contra totalitatem quanti-
tativam: ita quod oppositae conditiones utriusque utram—
que nobis manifestant.

Est igitur sensus primae differentiae in littera attribu-
tae his modis, scilicet per modum quantitatis et per mo-
dum substantiae, quod integritas specifica substantiae potest
contineri in magna et in parva quantitate, ut patet in ho-
mogeneis et heterogeneis in littera: totum autem quanti-
tativum, ut sic, non nisi sub aequali primo continetur;
oportet enim locum et locatum aequari.

· Qu. mv, art. 5.

