· Quaesitum ιι.

· Quaesitum ιιι.

· Cf. uum. iv.

· Cf. num. seq.

⁸ Cf. quaesitum
praec„ introd.

370

CARDINALIS CAIETANI

DE SACRAMENTO MATRIMONII >TRIPLEX QUAESITUM

QUAESITUM PRIMUM
AN MATRIMONIUM CONTRACTUM PER PROCURATOREM SIT SACRAMENTUM

mea sacramentum matrimonii paucula tractanda oc-
Ccurrunt. Et primo, circa ipsum· matrimonii contractum
tria occurrunt dubia. Primum est, an matrimonium con-
tractum per procuratorem sit sacramentum; secundum, an
contractus matrimonii clandestinus sit quandoque licitus ἡ
tertium est, an matrimonii contractus non propter prolem
nec propter vitandam fornicationem, sit licitus *.

mea primum ratio dubii est *, quia matrimonium inter

fideles verum et ratum est sacramentum. Contractus
autem huiusmodi per procuratores efficit matrimonium
verum et ratum. Ergo est ibi sacramentum.

Praeterea, coniugium inter infideles est sacramentum:
ut dicitur Extra, de Divortiis‚ cap. Gaudemus. Ergo a for-
tiori coniugium huiusmodi, quod est verum et ratum, est
sacramentum.

In oppositum est quod nullum sacramentum ministratur
per procuratorem.

ΙΙ. Ad hoc dicuntur duo *. Primum, directe respondendo
quaesito, quod matrimonium contractum tantummodo per
procuratorem non est sacramentum Ecclesiae. Quod ma-
nifestatur dupliciter. Primo, quia nullum sacramentum su·
scipitur per procuratorem. Quia receptio sacramenti est
passio personalis: cum sit intus quidem receptio gratiae
sacramentalis3 foris vero exigat aliquam in sua persona
sensibilem actionem vel passionem, ut patet ex communi
ratione omnibus sacramentis.

Et confirmatur ex hoc quod sacramentum poenitentiae
non potest suscipi per procuratorem. Nam, sicut sacra-
mentum matrimonii consistit in contractibus, ita sacra-
mentum poenitentiae consistit in actibus iudicialibus. Tam
autem in iudicialibus quam in contractibus nihil prohibet
multa fieri per procuratorem nisi ratio sacramenti: potest
enim quis iudicari, absolvi, ligari per procuratorem, sed
non sacramentaliter. Et similiter potest quis contractum
facere de propria persona per procuratorem, sed non sa-
eramentaliter.

 

Et confirmatur rursus. Quia, siper procuratorem pos-
set suscipi sacramentum, sequeretur quod, dormientibus
ambobus coniugibus dum procuratores contrahunt, con-
iuges sacramentum susciperent, et nihil omnino a seipsis
aut ministro aliquo sacramenti circa ipsos tunc fieret.
Quod non solum est absurdum, sed non intelligibile,
stante constantia sacramenti ex materia et forma, etc. —
Et ultra hoc, sequeretur quod dormiens peccaret mor-
taliter peccato sacrilegii, suscipiens sacramentum in pec-
cato mortali, si contigisset ut ivisset tunc dormitum in
peccato mortali.

Non est ergo coniugium contractum inter fideles per
procuratores sacramentum, donec coniuges ipsi coram
ratificent contractum. Quod tunc fit cum, coram positi,
primo manifestant sibi invicem se habere ut coniuges.

111. Secundum est quod, licet huiusmodi coniugium
per procuratorem contractum non sit sacramentum, est
tamen verum coniugium, dirimens quodcumque aliud postea
contractum et consummatum: multo magis quam primum
coniugium inter infideles dirimit secundum, ut dicitur
Extra, de Divertiis, cap. Gaudemus.

Potest tamen facilius dissolvi de consensu partium
Apostolica auctoritate matrimonium per procuratorem con-
tractum quam per seipsos coniuges contractum: quoniam
in illo deest sacramentum, quod non deest huic.

1V. Ad primum ergo obiectionem in oppositum ⁵ di·
citur quod coniugium dicitur ratum dupliciter: vel ra-
dicaliter, vel formaliter. Et quod coniugium fidelium per
procuratores contractum est ratum in radice baptismi,
non autem est ratum ex forma ipsius sacramenti matri-
monii. Coniugium autem inter infideles neutro modo est
ratum.

Ad secundum dicitur quod vel est locutio intransitiva,
ut dicatur sacramentum coniugii pro coniugio. Vel latiori
vocabulo sumitur sacramentum: et non proprie, ut re-
stringitur ad significandum sacramentum novae legis, de
quo solo est nostra quaestio.

QUAESITUM SECUNDUM
AN MATRIMONH CONTRACTUS CLANDESTINUS srr QUANDOQUE Llcrrus

ch secundum θ, an matrimonii contractus clandesti-

nus sit quandoque licitus, absque argumentis dicen-
dum est quod, cum contractus clandestinus non sit secun-
dum se malus mortaliter, sed ratione accidentium ex illo
consequentium, ideo in casu quo cessarent omnia incon-
venientia, licitum esset contrahere clandestine: quoniam
tunc etiam cessaret obligatio iuris positivi, quod propter
huiusmodi inconvenientia constat emanasse.

II. Contingit autem de facto pluries casus iste, quando
matrimonium contractum est in facie Ecclesiae et con-
summatum, et tamen fuit in veritate nullum propter ali-
quod occultum impedimentum dirimens: puta quia prae-
cognoverat consanguineam uxoris. Tunc enim, habita dis-
pensatione per secretas vias, potest et debet contrahi ma—
trimonium sine testibus, ad evitandum scandalum. Immo
nec coniugi debet impedimentum manifestare: sed dulciter
rogare ut, pro consolatione sua, velit se iterum acceptare
in coniugem; et, parte assentiente, sufficit. Sic enim evita-
tur omnis infamia; et intentum habetur; et nullum potest
inconveniens sequi ex huiusmodi clandestino contractu.

111. An vero, ante contractum in facie Ecclesiae ma-
fflmonium, accidere possit casus in quo licitus sit con-
tractus clandestian non mihi occurrit de clandestino per
se: sed potest contingere de clandestino per accidens
quod sit aut licitus, aut sine mortali peccato. Licitus
quidem, si contingeret carere testibus, et oporteret con—
trahere: ut, si in bello seu direptione civitatis salvi fie-
rent coniugafi, possent personae habiles contrahere et
consummare, ut vel sic evaderent opprobria, etc.; ces-
sant enim omnia inconvenientia, et praeter intentionem
est clandestinum matrimonium.

Absque mortali vero, ut si puella sub malignis tu-
toribus, ne tradatur viro imprudenti cum damno debi-
tae sibi dotis aut hereditatis propriae, oblata commo-
ditate, non valens habere testes praesenteS‚ contraheret
cum viro grato, prudente, etc., sciens quod post factum
publicabunt ipsa et vir contractum, et sic praevalebunt.
Ex quo enim, parati publicare, contrahunt praeter in-

tentum ex rationabili causa clam ‚ excusantur saltem a
mortali.

· Num. ι.

