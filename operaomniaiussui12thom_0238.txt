· Cf. nurn. n.
·· Cf. num. iv.

¹¹ Qu. n, art. 3.

· Aristot. Cate-
gor„ cap. lx, n.6.

· Cf. num. ι,
princip.

214

QUAESTIO LXXVIII, ARTICULUS V

Commentario. Garamans Caietani

N articulo quinto eiusdem quaestionis tres difficultates
Itangendae sunt: prima, de veritate3 secunda, de consigni-
ficatione *; tertia, de demonstratione fl.

De enuntiationis igitur huius sacramentalis, Hoc est

corpus meum, veritate, scito aliquid esse certum, et aliquid

in quaestionem verti. Nam certum est ipsam in quolibet
instanti temporis quo est, esse veram vel falsam: quia aut
sic est, et est vera;⁴ aut non sic est, et est falsa. In du-
bium autern vertitur an, prius natura quam conversio sit,
sit vera aut falsa. Et est ratio dubii, quia sacramentalis
haec oratio est conversiva: ac per hoc, prius natura est

quam conversio, quae est suus effectus. Et propterea du—*

bitatur an in illo priori naturae sit vera vel falsa.

Et Scotus quidem, in vm distinctione ⁴* Quarti, declinavit
in opinionem tertiam: quod nec ut vera, nec ut falsa, sed
ut neutra se habet.

Auctor autem in hoc articulo, tam in corpore quam
in responsione ad tertium, tenet quod oratio ista ut vera,
practice tamen seu causaliter, in illo priori naturae con-
currit. De intellectu siquidem speculativo solo intelligen-
dum est quod ab eo quod res est vel non est, oratio di-
citur vera vel falsa *. Nam, licet de utroque intellectu
verificetur quod ab eo quod res est vel non est, oratio
dicitur vera vel falsa formantem pracn‘cus tamen intelle-
ctus, priusquam res sit, est verus practice seu causaliter,
quia non praesupponit, sed' facit rem esse unde denomi-
natur verus formaliter.

11. Circa consignificationem autem *, omnes convenire
in hoc videntur quod haec locutio, Hoc est corpus meum,
intelligitur secundum ultimum instans prolationis verbo-
rum. Sed diversitas opinionum est: quia alii putant con-
tingere hoc ex virtute sermonis; alii autem opinantur non
esse hoc ex virtute sermonis, sed ex intentione sacramen-
tali. Et quoniam obscura ob confusionem redditur dif-
ficultas haec, distinguendum est, ut clara fiat.

Distingue igitur de tempore seu instanti quo oratio
significat: vel de tempore seu instanti pro quo oratio si-
gnificat. Aliud est enim quando oratio consignificat, et
aliud est quando per orationem consignificatum, ut patet
dicende, Petrus crucifixus est: quando enim oratio ista
significat, tunc est cum profertur: sed quando consigni-

' ficatum est tempus praeteritum, ut patet.

Significatio autem orationis non est nisi oratio sit in-
tegra integritate essentiali: quoniam oratio non essentia-
liter integra non est oratio, et consequenter non signifi-
cat. Integra autern non est oratio nisi in termino prola-
tionis. Et propterea oratio non significat nisi in termino
suae prolationis. Et quia consignificare praesupponit signi-
ficare, utpote adiacens illi, ideo oratio, sicut non significat,
ita nec consignificat, nisi in termino suae prolationis.

Nec est hoc solum verum de tota oratione, sed et de
partibus ut integrant totam. Et de copula quidem decla-
ratur dupliciter. Tum ex eo quod ly est significat com-
positionem, quam sine extremis non est intelligere: non
enim potest intelligi compositio prior his quae componun-
tur. - Tum quia experimur quod huius orationis, Lignum
est album, postquam prolatae sunt primae dictiones, sci-
licet Lignum est, antequam proferatur ly album, ly est non
significat compositionem ligni cum albo. Quod convinci-
tur si ponamus orationem sistere: tunc enim manifeste
apparet non praesignificatam esse compositionem dictam
per ly est. Significat ergo ipsam compositionem, non
quando profertur, sed quando coniungit praedicatum sub-
iecto: quod nihil aliud est dicere quam cum oratio est
integra. — Et quia prius natura significat quam consigni-
ficat, ideo ly est, sicut non significat compositionem ante
integritatem orationis, ita nec consignificat tunc quando
profertur, sed tunc quando integratur oratio.

De subiecto autem dupliciter etiam idem manifestatur
in proposito. Turn quia talia sunt subiecta qualia permit-
tuntur a praedicatis. Et propterea ante praedicata ·non

habent suppositionem suam. - Tum quia clare perspici-
mus quod, dictis istis duabus dictionibus, Homo est, ut
formetur propositio de tertio adiacente, nullus intellectus
habetur tam subiecti quam copulae, sed variabitur utrius-
que sensus iuxta varietatem praedicati, ut patet formando
duas propositiones quarum una sit, Homo est albus, 'et
altera, Homo est species: clare enim in his liquet et sub-
iectum et copulam praedicatum expectare, ita quod va-
rietas praedicati varietatem inducit et in tota oratione, et
in subiecto, et copula, ut patet discurrenti.

Et similiter oratio ista, Hoc est corpus meum. Ly hoc
non demonstrat tunc curn profertur, neque ly est signi-

ficat aut consignificat tunc cum profertur, compositionem.

seu coniunctionem inter ly hoc et corpus Christi: ut ex
hoc convincitur quod, si quis subiungendo non apponeret
corpus meum, sed ly panis aut ly pronomen, enuntiatio
non esset falsa; quarum tamen utramque oporteret esse
falsam si ly est significasset tunc cum proferebatur, con-
iunctionem inter hoc et corpus Christi.

Loquendo igitur de quando oratio seu verbalis copula
significat aut consignificat, sentiendum est quod tunc primo
significat aut consignificat cum primo oratio integratur.
Et hoc non ex intentione proferentis, sed ex vi ipsius
orationis: ut patere potest ex dictis. Nec istud quando
significatur aut consignificatur per orationem seu copulam
verbalem, sed est quando adiacens seu mensurans signifi-
cationem et consignificationem: attenditur enim secundum
mensuram orationis significantis et consignificantis, ut patet
in orationibus de praeterito. Et, ut hoc'concludamus, istud
quando se tenet ex parte mensurae seu durationis enun—
tiationis significantis et consignificantis: illud vero quando
quod per copulam seu orationem consignificatur, se tenet
ex parte mensurae seu durationis rei significatae. Et pro-
pterea clare patetsshaec duo quando maxime ab invicem
posse distare, quantum distat mensura integrae orationIs
a mensura rei significatae.

Et hinc patet commune esse omni enuntiationi signi-
ficare et consignificare tunc cum integratur: quia tunc
primo est oratio, et per hoc, tunc primo significat et con-
significat. Sed, sicut orationes differunt inter se quantum
ad res significatas, ita etiam differunt quantum ad quando
seu tempora consignificata.

Et haec in communi dicta si perspexeris, ambiguitates
per quas discurrit Scotus ἡ evanescent.

111. Descendendo autem ad propositum, advertendum
est quod contingit ista duo quando, scilicet ex parte men-
surae significationis et ex parte mensurae rei significatae,
coincidere in unum et idem quando, ita quod illud idem
tunc sit quando oratio significat et consignificat, et quando
significatum consignificatur esse. Contingit autem hocin
proposito ex ratione in littera reddita: quia scilicet oratio
ista, Hoc est corpus meum, est conversiva panis in corpus
Christi in instanti, et oratio ista significat conversionem
ipsam ut in termino. Ex re siquidem significata habetur
quod ly est consignificat instans conversionis panis in cor-
pus Christi, seu, et in idem redit, quo primo hoc est
corpus Christi: et quia illud instans coincidit cum instanti
quo haec oratio integratur, ideo dicitur, et bene, quod
oportet hanc orationem intelligere secundum ultimum in—
stans prolationis. Et quoniam consignificare instans con-
versionis convenit huic orationi ex natura sua, qua est
oratio sacramentalis, seu factiva conversionis, seu conver-
siva panis in corpus Christi; ideo ex virtute sermonis talis,
scilicet sacramentalis conversivi, habet haec oratio quod
consignificet instans conversionis.

IV. Circa demonstrationem vero quam facit ly hoc
cum dicitur, Hoc est corpus meum *, licet varia verba di-
cantur: quoniam in littera dicitur demonstrari contentum
in generali sub istis speciebus ; Scotus autern ³* specificando
dicit demonstrari individuum entis, quia ly hoc, quantum
est ex se, demonstrat individuum universalissimi, utpote

-„.—--.-..-—.-u-o——i.a——un.-—⁴ ¹ ...- Α

   
    

· Loc. cit. supra, Ι
num. ι.

· cf. nnn. ι,
princip.

elisee-12&-

num. een.. fl·- .,

