transcribere de exemplaribus suis. Notandum ulterius quod
duo spatia in 1, quae in nullo alio codice cernuntur, per-
fecte quadrant cum indole recensionis, quam, a codice,
vocamus 1. Ad huius characterem, centum locis vestiga-
bilem, pertinet specialis cura ‹ auctoritatum ι», idest loco-
rum ex diversis auctoribus sacris et profanis allegatorum.
indubium est recensorem textus 1 auctoritates in fontibus
tunc communibus revidisse. Huic concordat spatiolum di-
midiae lineae post verba e ut dicit canon ι». Tota traditio
citationem loci Iuris Canonici omittit: res nullius momenti
est, quia S. Thomas saepius allegat « canonem › sine loci
indicatione. Sed recenseri citatio visa est deficere; ideo
ille, non S. Thomas, ‹ dimisit spatium ubi scribi posset ›.
Supposita peculiari sollicitudine recensoris circa auctoritates,
rafio alterius spatii est quod S. Thomas in eodem articulo
bis allegat eandem auctoritatem3 in argumento Sed Contra:
«Augustinus dicit lV Confessionum de amico suo qui cum
desperaretur baptizatus est »3 ad 3. vero: ‹ sicut Augu-
stinus narrat in IV. libro Confessionum de amico suo,
qui baptizatus est nesciens propter periculum mortis ›.
Systemati ergo recensoris certe congruit, ut auctoritati diffi-
dens spatium vacuum reliquerit, donec aliam nancisceretur.
Sic ipse character recensionis 1 spatia explicat, et sic etiam
adhuc clarius elucet, tres lectionesI in Q et R res extra—
neas esse. Nisi in eorum textum deliberato consilio inter-
polatae fuissent, respectus QR ad 1 his locis idem esset ac
quem habent in reliquo textu: contradixissent lectionibus
recensoris 1, quae plurimae sunt.

55. - Α nota nunc redeundum nobis est ad textum.
Quod scriptor Q petiarum fines notat, non solum in Sup-
plemento sed etiam in Tertia Parte, signum est eum Ter—
tiam etiam Partem ex petiis transcripsisse. Si enim ipse pri-
mus petias, per signa marginalia, creasset, nulla causa est
quare illam mensuram linearum, quae ad rationem petiae
pertinet, petiis a se determinatis negavisset. Non liber erat
ad mutandum numerum, quem semel constituisset: secus
petia iam non est mensura. Ideo, quamvis hic nobis deest
momentosa indicatio qualis est istud α et est de sex cartis »
in L, et si ad fortuita et inscibilia deputemus illud ‹ ·f· »
quod supra marginem petiae xi. scribitur ubi petia ordi-
naria terminasset (cf. n. 27.), tamen omnino probabile
est Tertiam Partem in Q transcriptam fuisse de exemplari
per petias-fasciculos diviso. Ex Chartulario Universitatis
Parisiensis docemur Tertiam Partem anno 1304 per petia-
rios taxatam esse: 11. n⁰ 642. α Item in ultima parte fra-
tris Thorne lv. pecias. xliiii den. ›. (lbi 1. n⁰ 530. in taxatione
operum S. Thomae Tertia Pars tacetur; Chartularii com—
pilatores notant, opus ideo taceri quia tunc forte non mul-
tum divulgatum esset. Cum taxatio acciderit inter annum
transitus auctoris 1274. et annum 1286, fieri potuit ut au-
tographum tunc temporis in aliqua statione libraria vel in
aliquo conventu supra petias statutas rescriberetur. In hac
prima descriptione peu'arius illa duo spatia vacua reliquerit,
post ‹ Sed contra est quod dicit Augustinus », et post
‹ Unde Leo papa dicit », quia, quo casu nescio, in auto—
grapho auctoritates Patrum citatorum deerant. Tertium spa—
tiolum, duarum litterarum, qu. Lxxvr. art. 2. ad 2. post
Exodi occurrit in codicibus antiqui textus, quod nempe
citationem capituli reciperet; cf. etiam Praef. cit. n⁰ 21.)

Porro, in textu Tertiae Partis codicis Q invenimus le-
ctiones singulares, sive quae in nullo alio codice obtinent.
Singulares istae codicis lectiones crisin sive emendandi
propositum prae se ferunt. Citamus ex sola Qu. 1:

in analysi: α Tertio utrum si non fuisset peccatum
Deus incarnatus fuisset »3 ita omnes praeter Q, qui post
peccatum habet seu homo peccator.

art. 5. arg. 2. « in suo peccato perierunt in diversis sae-
culis »3 Q mavult sceleribus.

ibid. S. C. ‹ Filium suum factum ex muliere »ς factum
sub lege addit Q.

Iam duo data‘ tenemus: petias et lectiones criticas; inde
tuto ad tertium procedi posse videtur, nempe ad petiarium-
correctorem. Si supponimus aliquem hominem, modis et
viis petiariorum assuetum, aliquod exemplar—petias plures
codices conferendo examinasse, interdum propriis viribus

xlx

fisum correxisse, deinde experientias collationis in fine tex-
tus quasi in defensionem operis sui consignasse, satis ex-
plicata nobis videntur phaenomena primae dimidiae codi-
cis Q: nova recensio, signa marginalia, et nota critica.

Cum vero complexio horum phaenomenorum occurrat
in Q solo (nam R non habet nisi notam et lectiones ei
respondentes), causam petiarii et recensionem Q ab I et R
et cetera Tertiae Partis traditione prorsus separatas esse
patet.

56. - Videamus nunc de duobus locis in nota considera-
tis, et primo lectionem spuriam, pro qua ille invenit lectio-
nem « fratris thome », quamvis nullibi existit nisi apud
petiarium criticum sive apud notae auctorem.

Qu. an. art. 6. ad 3: α Et ideo melius dicendum vide-
tur quod circumcisio erat signum fidei iustificantis. Unde
Apostolus dicit Rom. 4. quod Abraham accepit signum
circumcisionis signaculum iustitiae fidei. Et ideo in cir—
cumcisione conferebatur gratia inquantum erat signum
passionis Christi suturae, ut infra patebit». Haec lectio
est antiquissima et universalissima et prorsus thomistica‚
sed « non est fratris thome ›‚ secundum crisin notatoris.

‹ Et ideo melius dicendum videtur quod circumcisio,
sicut et alia sacramenta veteris legis, erat solum signum
fidei iustificantis. (Hucusque lectio est recensionis 1, quam
petiarius adoptavit.) Unde Apostolus dicit Rom. 4. quod
Abraham accepit signum circumcisionis signaculum iustitiae
fidei. Et ideo non habet in se virtutem nec conferendi
gratiam nec auferendi peccatum, sed hocfiebat per virtu-
tem passionis Christi quam circumcisio designabat ›. Haec
lectio « est fratris thome que deleta fuit de originali ».
Verba pauca sunt, sed pro nostra thesi non pauca docent.
S. Thomas non solet tali stylo uti: non omisisset verbum
circumcisio ante non habet, et quid determinatius quam
hoc fiebat dixisset, nec scio an designabat scripsisset; citatio
ut infra patebit in lectione spuria morem S. Thomae ex—
primit. Insuper si lectio « fratris thome ι» lectionis vulgaris
amplificatio esse intenderetur, talis esset qualis revera est.
Ex his tuto concluditur, quod incisum Et ideo non habet etc.
auctorem notae patrem habeat.

Sequentis loci paternitatem notator sibi ipse vindicat:
‹ Item qu. lxviii. art. iiii. frater thomas dimittit spacium...
sed hic est apposita illa vel alia (auctoritas) eiusdem au-
gustini sufficiens ad arguendum propositum ut in suo loco
patet ». Lectio notator-is et valebit ad manifestationem me-
diocris ingenii eius et praeterea demonstrat aliquam farni-
liarem Commentarii cognitionem. Qua re quam probabi-
lior nostra thesis fiat non opus est dicere.

Qu. vam. art. 4. argumentum Sed Contra, truncum in Ι
et antiquis codicibus, GHb suppleverunt ex Commentario
dist. 1v‚ qu. m, art. 2, qu· 1 ; S. Thomas utroque loco agit
de baptismo peccatoris impoenitentis.

Commentarius: ‹ Praeterea, secundum Augustinum,
qui creavit te sine te, non iustificabit te sine te. Sed ille
qui habet indispositam voluntatem non cooperatur Deo,
immo magis in contrarium operatur. Ergo in baptismo
non iustificatur ». GHb: ε Sed contra est quod dicit Augu-
stinus: qui... sine te. Sed peccator, cum habeat volunta-
tem non dispositam, non cooperatur Deo. Ergo frustra
adhibetur sibi baptismus ad iustificationem ».

Hanc argumenti versionem ostendissent etiam QR, sed
petiarius interlocutus recitat aliud argumentum, sumptum
ex dist. eadem, qu. 11, art. 2, qu* 5; ibi S. Thomas quae-
rit, utrum incorporari Christo sit effectus baptismi.

Commentarius: « Sed contra est quod Augustinus di-
cit ad Bonifacium quod in baptismo aliquis membrum
Christi efficitur. Sed hoc est Christo incorporari. Ergo
incorporatio est effectus baptismi ι. QR sive auctor no—
tae: ‹ Sed contra est efficitur. Sed nullus peccator per-
sistens in voluntate peccandi potest fieri membrum Chri-
sti, quod est incorporari Christo. Ergo huiusmodi peccator
non est baptizandus, quia frustra baptizaretur ».

Plura hic observanda sunt: Primo, argumentum petiarii
evidenter assumptum est ex Commentario. Secundo, iste
non intellexit, verba quod est incorporari Christo, sive
mediam propositionem syllogismi S. Thomae, in sua ver-

