' Quaesitum ιι.

' Cf. num. vn.

⁸ Ι ad Cor„ cap.
ιν, vers. i.

² 1 ad Cor„ cap.
ιι, vers. ¹7.

364

CARDINALIS CAIETANI

QUAESTIONES DE CAUSA INDULGENTIARU'M

QUAESITUM PRIMUM Ι
UTRUM NECESSARIO REQUIRATUR CAUSA RATIONABILIS INDULGENTIARUM

mea causam indulgentiarum dubium duplex occurrit:
Cprimum, an necessario requiratur causa rationabilis3
secundo, an causa expressa in bulla, ex hoc ipso quod est
expressa, sit rationabilis θ’.

Circa primum, videtur pars negativa vera *ἦ Quoniam in-
dulgentiae indiscretae, licet peccet concedens, sunt effica-
ces. Dicuntur autem indulgentiae indiscretae quae ex causa
non rationabili procedunt.

Praeterea, dispensatio ministeriorum Dei in Ecclesia
praesenti est valida etiam sine causa rationabili facta. Ergo
dispensatio indulgentiarum, etiarn sine causa rationabili
facta, debet esse valida. - Antecedens patet in promotione
indignorum. Si enim indigni aliqui promoveantur ad epi-
scopatum, prioratum, abbatiam, etc.‚ quamvis promotor
pessime dispenset huiusmodi ministeria, facta tamen te-
nent. — Consequentia vero probatur. Quia, sicut credita
est Papae dispensatio indulgentiarum, ita et dispensatio
ministeriorum Dei: iuxta illud ', Sic nos existimet homo
ut ministros Christi et dispensatores ministeriorum Dei.

In oppositum autem est quod indiscretae indulgentiae
enervant satisfactionem poenitentialem, ut dicitur Extra, de
Poenit. et Remiss„ cap. Cum ex eo. Non enervarent autem
si essent validae, sed supplerent, adimplentes in veritate
quod per satisfactionem poenitentialem agendum erat.

ΙΙ. In hac quaestione aliquid supponitur, et aliquid
quaeritur. Supponitur enim, cum doctrina communi, quod
unum requisitorum necessario ad efficaciam indulgentiae
est causa rationabilis. — Quod etiam manifestatur ex eo
quod, si daretur indulgentia ob causam profanam, puta pro
eundo ad theatrum, constat quod indulgentia esset nulla.

Hoc autem supposito, in quaestionem vertitur an, quem-
admodum ad collationem indulgentiae requiritur rationa-
bilis causa ita necessario quod sine illa indulgentia non
est valida, ita ad efficaciam tantae indulgentiae, puta cen-
tum vel mille annorum, etc.‚ exigatur simili necessitate
rationabilis causa tantae quantitatis indulgentiae, ita quod
sine huiusmodi rationabili causa tanta quantitas indulgen-
tiae est invalida.

ΙΙΙ. Ex communibus autem applicatis ad hoc, non est
difficile concludere partem affirmativam veram, scilicet:
Ad efficaciam tantae indulgentiae exigitur rationabilis causa
quantitatis indulgentiae, ita quod sine illa non est va-
lida. Nam si, ut supponitur et communiter confitemur,
rationabilis causa est sic necessaria ad indulgentiam, neces-
sario sequitur quod ad tantam indulgentiam est etiam sic
necessaria rationabilis causa illius quantitatis. Et probatur
sequela inductive.

IV. Verum, ad minus communia descendendo, consi-
derandum est quod, licet potestas Papae super communia
Ecclesiae bona tam spiritualia quam corporalia sit dispen-
sativa, iuxta illud Apostoli ἢ Dispensatio mihi credita est;
res tamen subiectae huiusmodi potestati diversimode illi
subduntur, et diversimode ab illa attinguntur. Et, quantum
ad propositum spectat, distinguenda sunt in duo genera:
scilicet, validorum ex solo imperio; vel non validorum
ex solo imperio.

Sunt enirn quaedam in Dei Ecclesia quae, quamvis ad
hoc quod recte fiant, ultra Pontificis imperium, exigant
rectam regulam voluntatis imperantis, si tamen absque
recta regula solo Pontificis imperio fiant, valida sunt: de
quibus iura dicunt quod multa fieri prohibentur quae
tamen facta tenent. De quorum numero sunt distribu-

 

 

tiones beneficiorum‚ dispensationes matrimoniorum in ca-
sibus dispensabilibus‚ et similia.

Secundum autem genu5‚ scilicet invalidorum ex solo
imperio, adhuc subdistinguitur. Nam quaedam invalida ex
solo imperio attingi, cum hoc, possunt a Pontifice verbo
et opere per viam facti: quaedam vero sunt invalida ex
solo imperio quae. cum hoc, per viam facti attingi non
possunt opere, sed verbo tantum. In primo membro huius
subdivisionis continetur dilapidatio bonorum Ecclesiae. Si
enim Pontifex pro suo libito Ecclesiae terras, etc.‚ dona-
ret, donatio esset invalida, quoniam ipse non est dominus
bonorum Ecclesiae: et si facto et bullis poneret eos quibus
donavit in possessionem, non propterea transferret domi-
nium rerum illarum in illos.

In secundo autem membro continetur dispensatio vo·
torum. Si enim votum castitatis solo imperio a Papa dis-
pensetur, constat dispensationem esse nullam. Et circa voti
vinculum propterea per viam facti nullum actum Pontifex
haberet nisi verborum: executio enim cuiuscumque operis
Pontificii ex solo imperio emanans non attingit aliquid
circa voti vinculum. ’

Tribus igitur existentibus genejribus rerum subiectarum
dispensativae potestati Pondficis, facile patere potest quod
primum genus dupliciter a potestate Pontificia attingitur,
scilicet dispensatione regulata, et dispensatione non regu-
lata. - Secundum autem a potestate quidem Pontificia
unico modo attingitur, scilicet dispensatione, hoc est ra-
tionabili operatione: sed ab ipso Pontifice aliter de facto
attingitur, puta dissipatione, dilapidatione, etc. — Tertium
vero sola dispensatione, idest rationabili operatione (se-
clusis verbiS, sicut et in secundo), attingi potest tarn a po-
testate Pontificia quam ab ipso Pontifice.

V. In 'quo autem horum generum indulgentiae conti-
neantur, facile est discernere. Quod enim non sint sub
primo genere, quae scilicet sunt valida ex solo imperio,
ex eo patet quod Papa non potest dare indulgentias hac
sola ratione quia vult: et si pro solo libito daret, in-
dulgentia non esset valida, ut ex communi doctrina sup-
ponimus, et aliqualiter probatum est *. — Et iterum proba'tur
ex hoc quod communia Ecclesiae bona temporalia non
potest Pontifex donare, donatione valida, ex hoc solo quia
vult. Non minus enim pretiosa ac cara Ecclesiae sunt bona
communia spiritualia quam temporalia: et propterea, si
illorum donatio ex solo imperio est invalida, multo magis
invalida erit horum effusio ex solo imperio. - Nec solvitur
haec ratio dicendo quod donatio temporalium est cum
damno Ecclesiae, donatio vero horum spiritualium est sine
damno Ecclesiae. Nam habere damnum annexum, vel
carere annexo damno, per accidens se habet ad potestatem
dispensativam: ut patet ex hoc quod etiam in quibusdam
habentibus annexum damnum Ecclesiae donatio ex solo
imperio est valida, ut attestatur distributio praelationum.
Unde non penes damnum vel non damnum attenditur vis
potestatis dispensativae.

Quia igitur communia Ecclesiae bona ex quibus effi-
caces sunt indulgentiae, non continentur sub primo ge-
nere; et a secundo genere ex hoc distant quod per viam
facti nullum operis, sed solius verbi actum Papa habere
potest circa illa, non enim potest transferre possessorium
de facto horum bonorum, sicut potest respectu tempora-
lium: restat ut sub tertio genere thesaurus contineatur
indulgentiarum.

⁹ Num. n.

..—. ..n ...A

