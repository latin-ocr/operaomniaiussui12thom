· Num. 1.

252

sed et ex aliis innumeris defective significatur huius sacra-
menti fructus.

Nec obstat quod dicatur Eucharistiam sub utraque specie
integre repraesentare internam refectionem. Quoniam hu-
iusmodi integritas seu totalitas repraesentandi non simpli-
citer et absolute, sed respective ad singulas species intel-
ligitur: tanquam si diceretur quod totum Eucharistiae sa-
cramentum repraesentat internam refectionem, non partia-
liter ut species panis, nec partialiter ut species vini, sed
complectendo utrumque. Cum quo stat quod utrumque
simul imperfecte illam repraesentat, sed non ita imperfecte
sicut alterum tantum. Singulae enim species, et ambae
simul, repraesentant non partem, sed totam internam re-
fectionem spiritus: sed non repraesentatur totaliter ab ali-

qua earum, nec ab ambabus simul, nec ab innumeris aliis. γ

Patet ergo diversitatem sacramentalium signorum et
modorum significandi in hoc Eucharistiae sacramento nul-
lam inferre diversitatem in fructu spirituali significato.

Nec ex admixto conferendi actu diversificari significa-
tum sacramenti fructum putes. Nam si diversitas signi et
modi significandi non redundat in signatum, quod per se
respicit signum, multo minus huiusmodi diversitas redun-
dabit in collatum, quod per accidens, seu per quandam
annexionem respicit. — Et confirmatur. Quia, sicut com-
muniter fatemur sacramentis novae legis conferri quod
significatur, ita communiter abhorremus quod modus con-
ferendi commensuretur modo significandi.

XII. Ex quibus omnibus collige quod, quatuor inventis
in Eucharistiae sacramento integro, scilicet re contenta,
qui Christus est; modo continendi, scilicet ex vi sacra—
menti et concomitanter; signis, significatione, cum modo
significandi; et collatione: cum constet quod maior uti-
litas spiritus spectet ad maiorem collationem a re contenta
procedentem, et non ad modum continentiae nec ad di-
versitatem signorum, significationum aut modorum signi-
ficandi; et res contenta sub utraque specie sit omnino una
et eadem, et non magis conferat spiritualem fructum sub
una quam sub alia, aut sub utraque quam sub una, ut-
pote nullo mediante instrumento, nullaque mediante virtute
utens in huiusmodi collatione; consequens est ut nulla
maior utilitas spiritualis fructus proveniat in sumente sa-
cramentum sub utraque specie, quam proveniat in sumente
sacramentum sub altera tantum specie. Et hoc intellige,
ceteris paribus. Ita quod, ut exemplariter dicatur, si sunt
hic duo aequaliter disposin‘ ad communionem, et unus
communicet sub specie panis tantum, alter vero sub utra-
que specie, non plus prodest, quoad gratiam et spiritua—
lem fructum, sacramentum Eucharistiae communicanti sub
utraque specie, quam communicanti sub specie panis tan-
tum. Et ratio est dicta: quia non intervenit maior collatio,
quamvis interveniat maior significatio. — Haec de tertio.

XIII. Ad argumenta in oppositum respondendo, dicitur
ad primum θ’ quod sine dubio utilius est sumere totum
fructum sacramenti quam partem ftuctus eiusdem: non
tamen utilius est sumere totum sacramentum quam partem
sacramenti, ubi tota vis sacramenti non minus est in parte
quam in toto, sicut est in proposito. Quoniam totus Chri-
stus continetur in toto sacramento et in qualibet eius
parte: nec est differentia nisi in significando, non totum
vel partem, perfectum vel imperfectum, sed in significando
partialiter vel integre, perfecte vel imperfecte.

Unde cum instatur quod sacramenti pars aliud significa-
ret et aliud conferret, quia significaret partem et conferret
totum: duplex defectus committitur. Primus est qui dictus
est, quod pars sacramenti significet partem fructus. Signi-
ficat enim totum fructum, sed partialiter. - Secundus est
quod, dato quod significaret partem et conferret totum,
non propterea derogaretur regulae sacramentali qua dicitur,
Sacramenta conferunt quod significant. Quoniam verifica-
retur quod conferret id quod significat, quamvis, ultra hoc,
conferret aliquid plus. Multum enim inter se distant haec,
conferre aliud, et, conferre illud et aliquid plus. Unde
ex hoc quod pars sacramenti confert quidquid confert
totum, et affirmatur quod confert quod significat, et quod
confert plus quam explicite significet.

QUAESTlo LXXX, ARTlCULUS ΧΠ

XIV. Ad secundum * dicitur quod minor est falsa. Non
sunt enim instrumenta Christi contenti in Eucharistia spe-
cies sacramentales aut usus earum, vere et proprie lo-
quendo. Quod ideo addo, quoniam, si alicubi scriptum
inveniatur quod haec sunt instrumenta aut quasi instru-
menta divina, pie exponendum est: vel de instrumento ad
excitandam devotionem, et non ad conferendum sacramenti
fructum; vel instrumenti nomine intelligendum est id sine
quo non. Secundum enim huiusmodi extensionem nomi-
num verificatur quod species et earum usus sunt instru-
menta ad fructum sacramenti: quia sine eis in re vel in
voto non confertur sacramenti fructus a re contenta sub
sacramento.

Ubi scito quod huiusmodi species et usus earum con·
veniunt cum aliis sacramentis non solum in significando,
sed etiam in conferendo. Et propterea, sicut aqua bapti-
smi corpus tangit et cor abluit, sic hostia sacra corpus
tangit et cor alit. Sed multum differunt in modo confe-
rendi. Quoniam in aliis sacramentis Christus mediante vir·
tute sacramentali confert effectum: hic autem immediate
per seipsum fructum confert sacramenti. Et propterea esto
cautus cum obiiciuntur huiusmodi similitudines.

Ad confirmationem dicitur quod actus sacramentales
sunt in duplici differentia. Quidam enim sunt qui inter-
veniunt in ipsa confectione sacramenti. Et de his verifi—
catur quod sunt actus instrumentales. — Quidam vero sunt
qui, post confectum sacramentum, ad usum solummodo
spectant sacramenti. Et hi non sunt actus instmmentale‘t
ad conferendum sacramenn' fructum: sed, ut dictum est’,
se habent ut approximationes nutrimenti ad id quod nu-
tritur. Tales autem sunt de quibus est sermo praeseus.

Ad aliam confirmationem dicitur quod non ideo simile
reddimus iudicium de Eucharistia et baptismo et aliis sa·
cramentis, dicendo quod non provenit ex defectu sacru,—
menti si infructuose quandoque suscipiuntur, quasi* eodem
modo Christus operetur in hoc sacramento et in aliis:
cum constet quod non eodem modo Christus est in hoc
sacramento et in aliis; quoniam hic est per seipsum prae*
sens, in aliis per suam virtutem vel assistentiam. Sedhec
ideo dicitur quia quantum ad collationem spiritualis gra»
tiae idem est iudicium: in omnibus enim confertur spi·
rituale donum si digne suscipiuntur.

XV. Ad tertium * dicitur quod, ceteris paribus, non
est utilius spiritualiter comedere et bibere sacramentum
quam comedere tantum: quia comedere et bibere spiri-
tualiter Christum sunt unum et idem inter εις et non
differunt a comedere et bibere spiritualiter Eucharistiam
nisi sola relatione ad sacramentum. Constat enim quod
utilitas graduatur seeundum interiorem spiritus fructum,

et non secundum relationem ad sacramentum: quonian.

relatio huiusmodi non facit melius, sed solam habitudinem
ad sensibile signum in quo Christus continetur apponit. -—
Quod autem comedere et bibere spiritualiter idem dut,
manifestat Dominus, Ioan. vr, dum ter unum et eundem
fructum attribuit manducationi carnis suae et potui aaa·

guinis sui: primo, cum dicit *‚ Nisi manducaveritis cmv·

nem Filii hominis et biberitis eius sanguinent, non hab·

bitis vitam in vobis,· secundo, cum dicit *, Qui manducat ·

meam carnem et bibit meum sanguinem, habet vitam a&
ternam,· tertio, cum dicit ³, Qui manducat meam carm
et bibit meum sanguinem, in me manet et ego in ino.
Ubi patet quod semper unicus manducationi et potui ap-
positus est fructus: primo, vita in nobis; secundo, vita
aetema; tertio, mansio in Christo et e contra.

Ad instantiam autem quod manducare est actus intel·-
lectus et bibere actus affectus, respondetur quod haec sunt
vera secundum quandam appropriationem, et non secun-
dum proprietatem. Et hoc tam in via quam in patria. Nam
in via tam manducare quam bibere spiritualiter spectat ad

credere in Christum ⁶, qui actus, cum sit fidei formatae, et '

intellectus et affectus est. In patria autem fruitio beata
utriusque quoque partis perfectio est. In cuius signum,
cum dictum esset quod cibaret illum pane vitae et intel·
lectus, subiunctum est, et aqua sapientia potavit illum: ut
monstraretur sapientia ad intellectum pertinens et cibus

· Num. u.

² Num. x, Se-
σει-ιο,-

· Num. ux.

Ver.. 54.
Vm. 55.

· Vers. 57.

 

i..i-- Δις-.- A-. ..

