· Num. 111, ιν.

350
per suos iudices exercendum. Idem est autem iudicium
salutare, et iudicium medicinale. Et poenitentiale iudicium
ad primum Domini adventum spectat procul dubio, ad
quem spectat sacramentum poenitentiae. — Est igitur poe-
nitentiale iudicium non iudicium absolute, sed iudicium
salutare seu medicinale. Ac per hoc, non tendit ad puni-
tionem secuudum se, sed in ordine ad salutem, non alio-
rum, sed ipsius rei solius.

V. Et quia hoc proprie est officium confessoris, ideo
hinc perspicere oportet quanta debet esse cognitio pecca-
torum. Oportet enim tantum manifestari peccata, quantum
exigit huiusmodi salutare iudicium. Si enim ad hoc salu-
tare iudicium exigitur manifestatio omnium et singularum
specierum, et certi numeri singularium, consequens est
quod oportet poenitentem haec explicare, iuxta possibili-
tatem suam. Si vero huiusmodi discussio non exigitur,
consequens est quod non oporteat poenitentem baec ex-
plicare. Et si haec negativa admittitur, consequens est ut
declaretur quae et quanta discussio exigitur ad hoc salu-
tare iudicium.

Dicamus igitur quod iudicium huiusmodi claudit in se
duo: scilicet esse iudicium, et esse salutare; ita quod se-
cundum est finis primi. Et propterea ex secundo mani-
festandum est primum: tantum enim debet concurrere de
eo quod est iudicii, quantum expedit, vel saltem opus est,
ad hoc ut iudicium sit salutare poenitenti. Et quia salu-
tare poenitenti iudicium a iudicio absolute differt, ut di-
ctum est *, quantum ad punitionem, in hoc quod in iu-
dicio absolute intenditur ad punitionem secundum· se, in
iudicio vero salutari intenditur punitio salutaris poenitenti ;
consequens est ut differentia quoque sit quoad cognitio-
nem. Nam quia punitio secundum se consistit in adae-
quatione poenae ad culpam, oportet in iudicio absolute
cognoscere exacte culpas omnes et singulas, ut aequari
illis possit poena. Et quia punitio medicinalis consistit in
commensuratione poenae ad poenitentem et illius salutem,
sicut medicina consistit in commensuratione tarn ad in-
firmum quam ad sanitatem acquirendam, et commensu-
rata poena tam poenitenti quarn ipsius saluti absque ex-
acta cognitione omnium et singularium culparum recte
iudicatur atque imponitur; ut patet, quantum ad pecca-
torum species, de superstitionis seu divinationis et simi-
lium speciebus: absque discussione harum commensurata
tam poenitenti quam eius saluti punitio atque provisio
fit. Quantum vero ad peccatorum numerum, ex eo quod
medicinalis tam punitio quam provisio idem habet iudi-
cium si certificatus fuerit numerus vicenarius, et si incer-
tus relictus sit an duobus demptis vel adiunctis; et simi-
liter si certificatus fuerit centenarius, an dubium inter no-
nagenarium et decem supra centum: et sic de aliis. Haec
enim, et similia, manifestant quod salutare iudicium non
exigit exactam omnium et singularum culparum cognitio-
nem: sed ex sua formali ratione exigit omnes et singulas
mortales culpas cognosci usque ad hoc quod notum fiat
confessori quae, qualis, quanta, etc., poena commensurari
debeat huic poenitenti recte disposito et illius saluti.

Dico autem, recte disposito: quia, licet aliquis poenitens
sit minus devote dispositus, ac per hoc commensurata sic
indisposito poenitentia erit forte oratio Dominica semel;
manifestatio tamen peccatorum in iudicio salutari debet
perducere confessorem ad cognoscendum quanta, qualis, etc.,
poena deberet sibi commensurari si esset recte dispositus;
huiusmodi enim indispositio poenitentis, quia est per ac-
cidens, non variat id quod per se exigit salutaris iudicii
ratio. - Notanter quoque dixi iudicium salutare non requi—
rere cognitionem exactam omnium et singulorum pecca2
torum mortalium, et non dixi quod requirit imperfectam
eorum cognitionem: quoniam nec exigit nec excludit ple—
nam eorum cognitionem; sub formali namque ratione iu-
dicii medicinalis potest materialiter quandoque contineri
exacta notitia peccatorum.

VI. Et quoniam practica nimis est et valde communis
notitia de confessione, idcircm ad particularia descendendo,
dicimus quod species peccatorum mortalium sunt in du—
plici differentia. Nam quaedam sunt quarum diversitas

 

CARDINALIS CAIETANI

diversitatem iudicii salutaris inducit: aliter enim iudicandus
est pro salute blasphemus, aliter adulter, aliter homicida, etc.
Et tales sunt species peccatorum quae in communi ha-
bentur notitia: ut adulterium, fornicatio, furtum, rapina,
contumelia, detractio. etc. Quaedam vero species sunt quae
nullam videntur facere in salutari iudicio differentiam, ut
sunt species divinationis: idem est enim iudicium poeni-
tentiale si quis aqua vel terra abusus fuerit, et sic de
aliis. Et huiusmodi videntur esse species gulae, et univer-
saliter omnes latentes: quas forte vix doctores discernunt.
Et propterea explicare primas peccatorum species in con-
fessione oportet: secundas vero sufficit explicare in ge-
neribus subalternis, puta, Peccavi in nigromantia, et sic
de aliis.

VII. Circa numerum vero peccatorum, sciendum est
quod dupliciter accusandus occurrit: primo, secundum se;
secundo, ut circumstantia peccatoris. Et secundum quod
est circumstantia peccatoris, differentiam quodam modo
inducit in iudicio salutari, et quodam modo non inducit.
Nam aliter iudicandus est, et medendus, qui semel tantum
aut bis offendit: et aliter qui centies offendit. Sed qui
toties quoties potuit offendit, eodem modo iudicatur ac
medetur si millies, et si centies millies offendit. Nec hoc
eget probatione: quoniam experientia testatur.

Secundum se autem numerus peccatorum accusandus
venit, non ut facit differentiam in iudicio absolute, sed ut
facit differentiam in iudicio salutari. Et propterea, si nesci-
tur, sufficit explicare illum crassa quadam aestimatione:
nam salutaris iudicii ratio non variatur ex hoc. Verbi gra-
tia, commisit quis furtum multoties, videtur sibi quod pa-
rum plus aut minus fuerit quam vigesies: non est opus
sollicitari, Forte fuerunt vigintiduo, sorte undeviginti,·
sed sat est ita confuse numerum explicare ut occurrit.
Quocirca numerus peccatorum, tam ut circumstantia pec-
catoris quam secundum se, si certus non est (nam ad
certum numerum occultandum nulla conducit ratio), vel
explicandus est sub quodam verisimili numero: vel, cum
consuetudo peccandi praecessit, explicato ternpore, puta
quod per decennium fuit in hac mala consuetudine, et
frequentia delinquendi, puta quod quotidie aut fere, seu
quovis alio modo multitudine maxima seu frequentia ma-
nifestata, aperiendus est. ,

Nec oportet in huiusmodi numeris poenitentem aut
confessorem multum sollicitari: quoniam par est salu-
taris iudicii ratio: et quandoque utrique nocet sollici-
tudo circa hoc. Magis enim debet manifestari frequentia
cum pronitate, quam indagari verisimilis certus nume—
rus, puta ter centurn, seu mille, etc. Unde, si meretrix
audienda est ad poenitentiam conversa, facillime potest
quoad haec expediri, narrando discursum vitae suae in
annis meretriciis: nec oportet sollicitari quoties cum con-
iugatis, quoties cum clericis potuit peccare, sed ex di·-
cursu vitae suae discrete manifestato arbitretur et m-
deatur prudens confessor.

VIII. Haec sunt quae ex parte salutaris iudicii exprimen-
da videntur in confessione. Quibus si adiunxeris quod, ex
parte poenitentis, tenetur reus ipse accusare se de omnibus,
ut reconciliatio amicitiae fiat, dicendum est quod poeni-
tens debet habere intentionem explicandi omnia mortalia
ac per hoc, sub quocumque modo dicendi debet intendere
comprehendere omnia. Ita quod explicare speeies vel in-
dividua tali vel tali modo, non eligitur a poenitente aut
confessore ad occultandum aliquid, sed ad faciliorem mo-
dum explicandi omnia.

Et sic dicendo evitatur error putantium quod sufficit
explicare numerum in communi, puta dicendo quod pluries
furatus sum. Hoc enim non sufficere manifeste patet ex eo
quod aliter iudicandus est et medendus qui bis tantum, et
qui centies furatus est. Et vitatur molestia ac sollicitudo re-
ducendi incertum numerum ad certum. Media siquidem via
incedendum est: ut salutaris iudicii ratio habeatur, quod
medium est inter purum iudicium et caecum iudicium.

Et utraque pars quaesiti aliqualiter est vera; et aucto-
ritati doctorum et usui confessorum ac poenitentium simul
defertur *ἦ

· Cf. aum. n.

