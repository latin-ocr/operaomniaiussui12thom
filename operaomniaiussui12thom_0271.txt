· loun. cap. vi,
j vern. 14-59. .- Cf.
' num. vr, init.

⁶ ven. 7 sqq.

K “ xxvflma.

' Β eun...

..⁴ inim flate

QUAESTIO LXXX, ARTICULUS XII

minus necessaria quam illa alia lex, Nisi quis renatus

suerit ex aqua et Spiritu, non potest introire in regnum
Dei. Nec oportet laborare ad hoc probandum: quoniam
aperta sunt utrobique verba Domini, et, ad litteram intel-
lecta, haec continent.

VII. Deinde probatur hoc idem ex contextu Evangelii ἦ
Ubi advertendum est quod doctrina ista Domini incoepit
occasionaliter: sicut doctrina quam Dominus dedit Sama-
ritanae de aqua viva, occasione sumpta ex aqua naturali,
ut patet loan. xv *. Iudaei enim, post miraculum de quinque
panibus et duobus piscibus, quaerentes Iesum, audierunt
ab ipso: Quaeritis me quia manducastis ex panibus et
saturati estis. Et statim subdidit Dominus: Operamini non
cibum qui perit, sed qui permanet in vitam aeternam. Et
sic inchoato sermone de cibo spirituali, quaesierunt Iudaei,
intelligentes per cibum spiritualem opera sancta: Quid
faciemus ut operemur opera Dei? Et audierunt a Domino,
ut crederent in ipsum: declarando quod cibus spiritualis
ac opus Dei esset credere in ipsum. Quo audito, ludaei
quaesierunt ab eo signum, ut sic crederent ipsI, comme-
morantes signum mannae in deserto, tanquam panis cae—
lestis: quasi dicerent, ut Augustinus exponit *2 Si vis ut
credamus tibi, fac plus nobis quam fueritsactum patribus
nostris, qui manducaverunt manna in deserto. Et tunc
Dominus, ubi prius de cibo locutus fuerat, ad cibi spe-
ciem deseendit, proponens panem spiritualem. Et primo
quidem, proponit panem verum esse, non quemcumque,
sed eum qui de caelo descendit et dat vitam mundo. Et
subdit se esse panem vitae et de caelo descendisse. Mani-
festatque horum duorum primum ex actibus spiritualibus:
seilicet quod venire ad ipsum, et credere in ipsum, tollit

totaliter famem et sitim mentis, et tandem etiam corporis>

Et, interposita murmuratione Iudaeorum de secundo, sci-
lieet quod descendit de caelo, et eorum repressione, ma-
nifestat secundum, de quo murmuraverant, ex spiritualibus
quoque actibus, scilicet quod credere in ipsum est habere
vitam aeternam,- et ex differentia inter manducantes manna
et, ipsum, quia illi mortui sunt, si quis autem manduca-
verit ex ipso, non morietur, sed viret in aeternum. Et
in ealce, amplius explanans Dominus panem de quo lo-
quebatur, ad carnem descendit, dicens: Et panis quem

dabo, caro mea est pro mundi vita. Quo audito, liti-
gabant Iudaei ad invicem: Quomodo potest hic nobis dare
caman suam ad manducandum? Et tunc dixit eis Iesus:
Nisi manducaveritis carnem Filii hominis et biberitis eius
sangninem, non habebitis vitam in vobis. Ubi, diligenter
advertendo, clara luce patet quod, cum totus praecedens
sermo fuerit de actibus pure spiritualibus, de spirituali
quoque manducatione et potatione ipsius Christi carnis
· et sanguinis· sermo praesens, ad litteram, est. ⁴* In cuius
signum, nunquam in toto illo capitulo fit mentio de spe-
ciebus sacramentalibus: sed, post panes materiales, primo
de cibo spirituali3 deinde de pane caelesti, quia Iudaei,
obiicientes manna, adduxerunt Scripturam‚ Panem de caelo
dedit eis manducare‚· et postea de carne et sanguine. Et
iterum rediens Dominus ad panem qui de caelo descendit
et ipsius excellentiam supra manna, conclusit sermonem,
· ⁵ ut ex ipso contextu intelligeres quod non meminit panis
⁸ ut traderet speciem sacramentalem, sed ut responderet
Iudaeis de pane dato de caelo, et monstraret se, et non
manna, esse panem verum qui de caelo descendit. Carnis
quoque et sanguinis meminit, ⁴* non ut species sacramen-
tales traderet, quoniam, ut patet, sacramentum non cele-
bratur sub specie carnis et sanguinis: sed ut doceret non
sufficere ad vitam nostram credere in ipsum Christum,
panem qui de caelo descendit, hoc est, Deum et hominem;
sed oportet etiam credere ipsius pro mundi vita passionem
et mortem, in qua sanguis separatus fuit a carne. Hoc
enim est quod aperte Dominus subdidit cum dixit, Panis
· quem ego dabo, caro mea est pro mundi vita: caro enim
sua pro mundi vita fuit caro passa et occisa pro mundi vi-
ta, morte enim sua vivificavit muudum. Unde et, litigan-
tibus de hoc ludaeis, statim de carne et sanguine, et non

1 · de speciebus sacramentalibus, subdidit: Nisi manducave-

n‘n’s carnem Filii ·hominis et biberitis eius sanguinem, etc.

247

Et sine intervallo declaravit quid sit manducare eius car-
nem et bibere eius sanguinem, subdens: Qui manducat
meam carnem et bibit meum sanguinem, habet vitam
aeternam, et ego resuscitabo eum in novissimo die: ubi
etiam vitam corporis consequendam, non tunc tamen, sed
in novissimo die, a manducantibus eius carnem et biben-
tibus eius sanguinem, explanavit.

Quocirca, cum ex solo sensu litterali trahatur efficax
argumentum; et sensus litteralis ex contextu praecipue
pendeat3 et, ad litteram, tam ex textu quam ex contextu
de spiritualibus actibus solummodo * sermo sit: conse· ·
quens est ut textus iste de spirituali manducatione Christi
carnis et sanguinis, hoc est, de fide in ipsum et mortem
eius, ³* et non de sacramenti Eucharistiae spirituali aut
sacramentali manducatione, sermo sit.

Et si quaeratur quare Christus nostram in ipsum et
mortem eius fidem sub metaphora manducationis et bibi-
tionis docuerit, in promptu est ratio multiplex. Primo, ut
monstraretur quod nostra in Christum coniunctio per fidem
formatam esset participatio caelestis beatitudinis, de qua
scriptum est ἐ Inebriabuntur ab ubertate domus tuae, et
torrente uoluptatis tuae potabis eos. — Secundo, ut mon· ‘
straretur se esse Patris Sapientiam, quae dixerat, Prouerb.1x ἐ
Venite, comedite panem meum, et bibite vinum quod miscui
vobis. - Tertio, ut monstraretur quod etiam caro sua oc-
cisa, et sanguis suus etiam separatus a carne, haberent vim
satiativam mentis humanae: et hinc disceremus carnis et
sanguinis Christi coniunctionem ad deitatem, ex qua vim

·satiativam intellectus et affectus habent. — Quarto, ut sic

fundamenta iacerentur ad manducationem et bibitionem
sacramentalem. Nam ex hoc quod credere in Christum et
mortem eius est satietas mentis, et refectio sapientiae, et
participatio quaedam caelestis felicitatis, facile discere pos-
sumus quod digne sumere sacramenta corporis et sanguinis
Domini est et caelestis participatio convivii, et in Sapien-
tiae mensa edere et bibere, etc.

Et hinc processit ut a doctoribus sacris extendatur
quandoque textus istius capituli ad sacramentum Eucha-
ristiae, et manducandum et bibendum sacramentaliter, digne
tamen, Christum seu carnem et sanguinem eius. Quamvis
et multiplex alia sit huius ratio: scilicet, quia res de qua est
sermo in textu isto, est res significata sacramento Eucha-
ristiae; familiare est enim signati conditiones signo attri-
buere. Et quia unus atque idem secundum substantiam
est panis spiritualis et panis sacramentalis. Et manducare
ac bibere spiritualiter Christum, et manducare ac bibere
spiritualiter sacramentum, sunt unum et idem secundum
substantiam, sola relatione ad sacramentum sensibile dii-
ferentia. Hinc enim fit ut, tam in scriptis quam in ser-
monibus in quibus huiusmodi differentia propositum non
variat, frequentissimo usu unum pro alio ponamus aut
exponamus.

VIII. Tertio, probatur idem auctoritate Sanctorum *. Et
primo, quod haec sit communis Sanctorum et theologorum
expositio: quoniam communiter exponitur de spirituali
manducatione carnis, et spirituali potu sanguinis Christi.
⁴* Et quod per hoc intendant spiritualem sumptionem ut
abstrahit a sacramentali in re vel in voto, probatur ex eo
quod ideo exponunt de spiritualiter manducare et bibere,
ut apud totam Ecclesiam universalis, indubitatus et effuga-
tivus quaestionum sensus litteralis habeatur. Constat nam-
que quod, si de sacramentali sumptione in re autin voto
exponatur, nec universalis nec indubitatus sensus habetur,
sed multae emergunt inde quaestiones. Quoniam aut non
includuntur omnes baptizati: aut dubia de baptismo in-
fantum surgunt. Et rursus, aut* omnes sunt sub utraque
specie communicandi: aut bibere sacramentaliter est idem
quod comedere sacramentaliter. Oportet quaerere et discu-
tere: et inde variae opiniones aut sectae fiunt. Quae
omnia a Sanctorum et communi theologorum intentione
longe sunt.

Quocirca diligens lector attendat quod, si legit exponi
textum hunc de manducare et bibere spiritualiter carnem
et sanguinem Christi, clare habetur veritas. Si vero quan·
doque legit exponi illum de manducare et bibere spiritua-

solummodo
om. P.

· et non... man-
ducatione om. Ρ.

· Ρι. ιιιν, vers.

· Vei-s. .

·'‚Cf. num. vn.
init.

· Et qnod... se·
ctu aut opinio—
nibus (post med.
uum.) om. Ρ.

· Margo aa: vel

