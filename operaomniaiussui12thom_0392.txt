'¹ Num. ιν sqq.

³ de suscipien-
tibus indulgen-
tias-.- Cf. quaesit.
praeced, num. ι.

· cf. num. lv.

{rfssfc'egumn'

368

esse ad iniunctam poenitentiam peragendam: alioquin non
acceptasset illam. Etpropterea ex hoc verbo duo haben-
tur. Alterum est quod indulgentia, nisi nova forma detur,
non absolvit nisi a poenitentiis iniunctis. Alterum est quod
indulgentia non prodest nisi parato per se satisfacere. Pri-
mum enim horum explicite, secundum autem implicite,
inquantum paratus ad satisfaciendum supponitur, ex eodem
verbo habetur.

VII. Et hinc sequitur primO, quod frustra faceret quis
sibi iniungi magnas poenitentias a confessore, non ut ipsas
adimpleret, sed ut per indulgentias ipsas exsolveret: quo·
niam hoc non est esse paratum ad satisfaciendum, sed ad
imponendum amicis iugum suum.

Sequitur secundo quod, si forma indulgentiae mutare-
tur et ad non iniunctas extenderetur poenitentias, dispo-
sitio tamen suscipientis non propterea mutaretur: quoniam
ex natura rei exigitur ex parte suscipientis esse paratum
ad satisfaciendum secundum vires per seipsum, ut decla-
ratum est ’ἢ

Nec intelligo hanc praeparationem ad satisfaciendum
ita stricte quin per aliquid aequivalens aut maius suppleri
possit: ut patet ex hoc quod contingit quandoque causam
pro qua datur indulgentia tale ac tantum exigere opus ut
excedat praeparationem ad satisfaciendum; puta si detur
plenaria pro actu quo se exponit morti pro Christo, aut
perpetuae mancipationi alicuius pii servitii, aut aliquo hu-

CARDINALIS CAIETANI

iusmodi. Et tunc causa indulgentiae ex parte concedentis
tenet locum causae rationabilis tantae indulgentiae; et ex
parte suscipientis supplet locum dispositionis reddentis di-
gnum amicabili satisfactione. Secus autern est si daretur
plenaria pro visitante aliquam ecclesiam: nam, dato quod
causa esset rationabilis ex parte concedentis, visitatio tamen
ipsa non supplet vicem praeparationis ad satisfaciendum,
cum nec illi aequivaleat nec excedat.

V111. Ad obiectionem autem in oppositum ⁴* dicitur,
quantum ad divum Thomam spectat, quod aliorum opi-
niones secutus est: ut ipsemet, tria illa colligendo, explicat
in IV Sent„ dist. xx, qu. 1, art. 3, qu. 2.

Quantum vero ad communem doctrinam, quia non nisi
opinativa est, cum bona reverentia dictum sit, non incon-
venit adinventis ab ipsis aliquid novi superaddi, quod sub
forma indulgentiae latebat, et ratione probabili roboratur.

Et scito quod iuxta hunc dicendi modurn solvuntur
omnes quaestiones: tam de nimis largo Dei foro; quam
de omittendis suffragiis pro plenarie absolutis in morte;
quam de admiratione sapientum, et de oblocutionibus
detrahentium; et excitantur Christi fideles ad poenitentiae
opera. Nec aliquid adimitur efficaciae indulgentiarum: sicut
nihil adimitur efficaciae sacramentorum ex hoc quod opor-
tet accedentes ad illa esse digne dispositos, si fructuosa
sibi esse volunt. .Soli siquidem indigni indulgentia ab illius
fructu, iuxta hunc dicendi modum, excluduntur.

QUAESITUM SECUNDUM
AN TEMPORE QUO F1T OPUS PRO INDULGENT1A‚ OPORTEAT OPERANTEM ESSE IN GRATlA

mea secundum vero quaesitum de causa indulgentia-
Crum ὅ, sciendum est quod dupliciter dantur indulgen-
tiae. Vel ita quod tempus indulgentiae et tempus operis
sit unum et idem: ut curn datur indulgentia visitanti ec-
clesiam. Et tunc non habet locum haec quaestio: quo-
niam constat tempus fructus indulgentiae coexigere gratiam
in percipiente illum. ,

Vel ita quod aliud sit tempus operis, et aliud sit tem-
pus percipiendi fructum indulgentiae: ut cum datur indul-
gentia semel in vita et semel in morte suscipientibus cru-
cem. Et tunc habet locum proposita quaestio, an exigatur
gratia tunc cum fit opus pro quo datur indulgentia.

11. Videtur enim pars negativa vera ³. Tum quia absque
gratia tempore operis salvari possunt omnia requisita ad
fructum indulgentiae *2 nam salvatur auctoritas in dante,
pietas in causa, gratia, etiam sollicita, in suscipiente tem-
pore quo suscipit illam. Ergo, etc.

Tum quia non minus valet huiusmodi opus pro se
quam pro alio. Sed si pro alio, puta existente in purga-
torio, opus hoc quis faceret sine gratia, indulgentia valeret
pro illa anima: praesuppositO, ut quandoque fit, quod pos-
sit quis accipere indulgentiam pro defuncto faciendo tale
opus. Ergo ad faciendum opus pro indulgentia non re-
quiritur gratia.

III. ln hac quaestione videtur mihi non solum tutior,
sed longe rationabilior pars affirmativa, scilicet quod exi-
gitur gratia etiam tempore operis. Probaturque hoc dupli—
citer. Primo‚ ex antiqua indulgentiarum forma, cum or-
dinate utrumque exprimitur, ita quod primo loco expri-
mitur gratia, et secundo exprimitur opu5‚ non qualiter—
cumque, sed ut ipsa gratia afficiat operantem. Dicitur enim
sic: omnibus vere poenitentibus et confessis qui visitave-
rint talem ecclesiam: seu, qui manus porrexerint adiutri-
ces, etc. Ubi manifeste patet ex forma Esclesiae consueta
haberi poenitentiam seu gratiam coexigi ad tale opus pro
quo fit indulgentia.

Deinde probatur hoc ratione. Sicut thesaurus civilis
non nisi pro civili causa dispensatur, ita thesaurus vitalis
non nisi pro sola vitali causa dispensatur. Sed thesaurus
indulgentiarum est thesaurus vitalis: utpote ex passionibus
vivis Christi et sanctorum constans, et vitae aeternae im-
pedimenta tollens. Ergo pro sola vitali causa communica-

tur. Sed opus extra gratiam non est vivum, sed mortuum.
Ergo pro eo thesaurus indulgentiarum non communicatur.

Et confirmatur ex hoc quod reliqua requisita ad dispen-
sationem thesauri indulgentiarum sunt viva: vivunt enimqui
passi sunt sancti; vivae sunt et passiones eorum; vivit et
Summus Sacerdos, qui est ut principalis dispensator indul-
gentiae; vivit particeps indulgentiae. Ergo et vivam oportet
esse causam indulgentiae: quae est enim conventio lucis
ad tenebras *‚ et vitae ad mortem?

Nec obstat quod Pontifex dans indulgentiam possit esse
mortuus secundum vitam gratiae: quoniam ipse minister
tantum est, et velut instrumentum Christi concurrit. Ad
causam enim principalem respiciendum est: ut patet in
simili, cum scilicet dominus in caritate existens per repro-
bum dispensatorem eleemosynas distribuit; est enim opus
illud vivum, non obstante spirituali morte ministri. ’

Oportet ergo vivum esse opus pro quo datur indulgentia.

IV. Ad primam ergo obiectionem in oppositum “ dieitur
falsum esse quod sine vivo opere omnia requisitapd in-
dulgentiam salventur: nam pietas in causa claudit in se
vitam operis. Ex hoc enim quod exigitur pietas in causa,
hoc est in opere pro quo datur indulgentia, consequens est
quod exigatur etiam vita: nam pietas ipsa, nisi sit viva,
pietas non est; curn nulla sit Christiana virtus sine caritate.

Ad secundum dicitur quod Opus mortuum, sicut non
sufficit ad indulgentiam pro se pro tempore quo erit in
gratia, ita non sufficit ad indulgentiam pro alio existente
in gratia.

Et si instetur quod eleemosyna facta extra caritatem
pro existente in purgatorio , valet pro illo: ergo multo
magis valet mediante indulgentia: — respondetur quod
eleemosyna talis non ‘valet pro defuncto per modum sa-
tisfactionis, sed per modurn supplicationis: scriptum est
enim ’ἣ Absconde eleemosynam in sinu pauperis, et ipsa
orat pro vobis. Peccatorum autem supplicationes quando-
que exaudiri Augustinus testatur *‚ reprehendens verbum
caeci nati, Nos scimus quia peccatores Deus non exaudit ⁴.
Ex hoc autem quod valet per modum supplicationis mor-
tuae, non sequitur quod valet pro indulgentia acquirenda:
quoniam indulgentia habet vim satisfactionis vivae; suppli·-
catio autem mortua soli misericordiae innititur Dei, cui
supplicatur.

· Num. ι, Ee tn
pnmo.

' 11 ad (Σοὶ, cap-
vx, ven. ¹⁴·

· Num. ιι.

·Εει·1ἱ. camum,
ven. ι 5.

tvl-”ei xtin'vm‘
· loia. cap: tx.
vera. ³¹-

