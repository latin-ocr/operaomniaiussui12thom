 

QUAESTIO LXVI, ARTICULUS V

69

Commentario cardinalis Caietam

mnus clarus. - In corpore una conclusio: Haec est
j conveniens forma baptismi: Ego te baptizo, etc. Pro-
batur. vBaptismus per suam formam consecratur. Ergo opor-
tet quod in forma baptismi exprimatur illius causa. Ergo
oportet in forma baptismi de duplici, scilicet principali et
instrumentali causa, fieri mentionem. Ergo haec est con-
veniens forma: Ego te baptizo, etc.

Antecedens probatur auctoritatibus Apostoli et Augu-
, stini, praesupponendo supra ⁹ dicta, scilicet quod verba
sint formae sacramentorum. - Prima consequentia non
aliter probatur in littera: ea forte ratione, quia consecratio
per formam, hoc est verba, manifeste dependet a causa
efficaciam sanctificativam dante verbis. — Secunda vero
consequentia probatur. Quia baptismus duplicem habet
causam. Et nota quod haec consequentia, curn sua pro-
batione, quoad causam instrumentalem non nisi de con-
gruo tenet: quoniam efficacia verborum non est a mini-
stro, sed a sancta Trinitate‚ quae est causa principalis
Unde et Graeci in forma baptismi non exprimunt causam
insmnnentalem‚ hoc est ministrum.

11. In responsione ad quartum, tractanda esset quaestio
de pluralitate baptizantium, nisi ad sextum articulum se-
quentis ‘quaestionis reservaretur, ubi ex proposito Auctor
articulum hunc movebit. Hic enim incidenter tractatur,
propter illa verba formae, Ego te.

111. In responsione ad septimum, dubium magnum oc-
currit circa ultima verba, Nec in aliis nominibus perficitur
sacramentum, an vera sint ut sonant '. Et est ratio dubii,
quoniam superius. in articulo septimo quaestionis sexage-
simae, diximus oppositum; et Auctormet dixit '⁶ quod, 11·-
cet uerba corrupte prolata nihil significent ex virtute im-
positionis, accipiuntur tamen [ut] significantia ex accom-
modatione usus, et ideo non tollitur veritas sacramenti.

Ad hoc dicitur quod, licet haec verba Auctoris sonent
non esse verum baptisma si dicatur, Ego te baptizo in
nomine Genitoris et Geniti et Procedentis ab utroque, et
ἲ hoc idem sentiant Scotus et Durandus, in 111 dist. IV Sent.*:
' quia tamen hoc ex sacrae Scripturae auctoritate dependet,
et durum videtur, ideo rationes eorum discutiendae sunt.

Maxima igitur ratio eorum est, quia Christus sic instituit,
Matth. ult. *z Baptizantes eos in nomine Patris et Filii
et Spiritus Sancti. Ex hoc enirn infertur uti in qualibet
lingua nominibus significantibus Patrem, Filium et Spiri-
tum Sanctum. Et notanter dicitur, significantibus: et non,
connotantibus, aut, implicite insinuantibus. Et ratio spe-
cialis honam nominum assignatur, quia significant ipsas

’ Personas divinas: alia vero nomina significant proprietates
⁴ · aut acuis aliquos earum. - Reliqua vero omnia, quia ut

probabilia videntur afferre, omittimus, ubi necessaria per-
scrutamur.

lv. Ad evidentiam difficultatis huius, sciendum est quod
propositio illa maxima, Mutatio nominum quoad signifi-
catum tollit veritatem sacramenti, potest, quantum ad
propositum spectat, intelligi dupliciter: vel quoad signifi-
catum ex vi nominis; vel quoad significatum ex accom-
modatione usus. Et si primo modo fiat mutatio, potest
fieri vel quoad significatum formale; vel quoad significa—
tum materiam vel quoad utrumque. Verbi gratia, pater
puram paternitatem significat formaliter, ut docet Aristo-

· ’ 3 tele- ’ς materialiter vero significat subiectum habens pa-

ternitatem (quod tamen secundum Avicennam ⁴* princi-
ζ paliter dicitur significari patris nomine); et, comprehen-
· dendo utrumque, pater significat habentem paternitatem.

' ¹- Unde, si loco patris ponatur genitor, erit mutatio quoad

female significum, quia genitor significat actum gene-
randi, pater autem relationem: sed non erit mutatio quoad
significatum materiale, quia unus atque idem est generans

. et pater. Si vero loco patris poneretur paternitas, non mu-

taretur significatum formale, sed abstraheretur a materiali.
Si autem loco patris poneretur mater, esset mutatio quoad
utrumque significatum.

Dicitur itaque, secundum dictorum opinionem docto-

rum, quod mutatio nominum quoad significatum ex vi
nominis, sive formale tanturn, sive materiale tantum, sive
utrumque, tollit veritatem baptismi.

V. Ego autern, considerans priscorum Patrum dicta, ab
his dissentio, motus ea ratione, quod identitas'nominum
quoad significatum secundo modo accipienda est in pro-
posito: ut scilicet tunc solum sit variatio nominum quoad
significatum, quando variatur significatum ad quod ex ac-
commodatione usus in forma sacramenti applicantur. Exem-
pli causa: cum dicitur in forma baptismi, ‹ In nomine
Patris et Filii et Spiritus Sancti », Pater ex accommoda-
tione usus applicatur ad significandum primam Personam
Trinitatis, et similiter Filius ad significandum Personam
quae secunda est in Trinitate‚ et simile est de nornine
Spiritus Sancti. Nam, ex vi nominum, nec omnia simul
significant illas tres Personas divinas, nec aliquod eorum
significat aliquam Personam divinam: quodlibet enim eo-
rum, ex vi nominis, commune est multis, ut de se patet.
Ex hoc itaque et in hoc pendet tota quaestio: penes quid
attendatur unitas vel diversitas significati per nomen sa-
cramentale. Attendentes enim ad communem rationem
eiusdem vel diversae significationis nominum, oportet con-
sequenter dicere diversum esse significatum quando formale
seu principale significatum ex vi nominis est diversum.

Ι Perspicientes vero ad specialem usum nominum sacramen-

talium , consequenter dicimus tunc solum variari signifi-
catum, quando non significatur illud ad quod ex accom-
modatione usus significandum applicatum est. Et propterea,
si loco Patris ponatur Genitor, et loco Filii ponatur Ge·
nitus, quia eaedem Personae significantur, non variatur
significatio: quantumcumque sub alia et alia ratione sigui-
ficentur Personae per haec et-illa nomina.

VI. Probatur autem sic debere accipi in proposito idem
vel diversum significatum, primo, auctoritate Sedis Apo-
stolicae‚ de Gonsecr„ dist. 1v, cap. A quodam, ubi Nicolaus
Papa ἦ reddens rationem quare baptismus praeceptus in
nomine Patris et Filii et Spiritus Sancti, valet in nomine
Christi, dicit, quia unum et idem est procul dubio signi-
ficatum. Ex quo loco manifeste patet identitatem signifi-
cati per formam baptismi non attendi secundum commu-
nem nominum significationem‚ sed secundum id ad quod
significandum accommodata sunt nomina. Ad hoc enim
aspiciendo, idem significatur per Christum implicite, quod
per Patrem et Filium ct Spiritum Sanctum explicite.

Secundo, auctoritate Ambrosii, in 1 lib. de Spiritu San-
cto, cap. 111, ubi, de forma baptismi loquens, loco Filii
ponit Christum, loco Patris ponit a quo unctus est Chri-
stus, et loco Spiritus Sancti ponit quo unctus est Chri-
stus. Ex qua doctrina clare habes quod sufficit Personas
divinas significare, secundum Ambrosium, ex actione, puta
unctione. Multo ergo magis sufficiet significare illas ex
generatione.

Tertio, ex auctoritate generalis Concilii Florentini sub
Eugenio IV ’ζ ubi institutionem Domini de forma baptismi
interpretati sunt patres invocationem Trinitatis: et non
limitaverunt se ad invocationem Trinitatis per haec praecise
nomina, Pater et Filius et Spiritus Sanctus. Legimus enim
ibi sic de forma baptismi: Si exprimitur actus qui per
ipsum exercetur ministrum, cum sanctae Trinitatis invo-
catione, perficitur sacramentum.

Quarto, ex communi Ecclesiae confessione. Fatemur
enim omnes sanctam·Trinitatem nos invocare, laudare,
confiteri, etiam in iudicio, non solum dictis nominibus
utend0, sed etiam utendo aequipollentibus, puta Genitore,
Omnipotente, Genitoque ab ipso, et Procedente ab utroque,
Dono, aut similibus.

Quinto, ex acceptatis casibus. Nam si quis diceret, Ego
te baptizo in nomine Patris et Iesu Christi et Spiritus San-
cti, procul dubio, omnium sapientum iudicio, perfectum
esset sacramentum, ita quod non esset locus reiterationi:
et tamen constat quod van'atur significatum ex vi nominis
Similiter, si quis diceret, in nomine Patris et Filii et Spi-

· Primus.

· Deci-et. pro Ar·
men.

