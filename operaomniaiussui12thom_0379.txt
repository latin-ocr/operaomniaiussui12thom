'' ef. num. ιιι.

· et. num. iv.

 

7, ‘Cf-nm v.
⁴ ·u1›.t, σιμιι.

QUAESTIONES DE SATISFACTIONE

355

QUAESTIONES DE SATISFACTIONE

QUAESITUM PRIMUM
AN SATISFACTIO POENITENTIALIS Posslr EssE DE ALIAs DEBITO

raca satisfactionem poenitentialem quaeritur primo:
CAn possit esse de alias debito.

Et videtur quod non ἦ Primo, ex ipsa ratione satisfa-
ctionis. Nam satisfacere est facere aequale debito. Non
fieret autem aequalitas si alias id quod fit esset debitum:
minus enim fieret quam deberetur. — Et confirmatur hoc
ex simili in reliquis satisfactionibus.

Secundo ¹, quia ritus Ecclesiae hoc habet ut poenitentias
iniungat non de ieiuniis et orationibus quae sunt in prae-
cepto.

Tertio ὓ, quia secundum Anselmum, in libro Cur Deus
homo ἡ per illa fit satisfactio quae non possent ab ho-
mine exigi nisi peccasset. Sed praecepta possent ab homine
exigi etiam si non peccasset. Ergo de praeceptis non pot-
est fieri satisfactio poenitentialis.

'Qmpposifum est quod in casu quo martyrium est in

‘⁷ praecepto, satisfactio per illud fit. Non derogat ergo sa-

tisfactioni poenitentiali esse alias debitum.

11. Ad huius evidentiam, sciendum est plures tenuisse,

doctores partem negativam quaestionis, propter argumenta

¹ inducta. Et quoniam pars affirmativa mihi videtur vera,

ideo eius veritas monstranda est: assumendo pro funda-
mento quod unum et idem opus, a diversis directum seu
assumptum principiis, multiplicis est efficaciae in his quae
sunt iustitiae mixtae, qualis est inter hominem et Deum;
sub qua constat comprehendi satisfactionem poenitentia-
lem, quoniam nulla nostra satisfactio est sufficiens secun-
dum aequivalentiam exactam a pura iustitia, sed secundum
divinam acceptationem.

Probatur er'go primo intentum sic. Eadem poena, si a
minori caritate procedit, est minus satisfactoria3 et a ma-
iori caritate procedens est magis satisfactoria. Ergo poena
alias debita, si procedat a maiore caritate vel a virtute
clavium, erit plus satisfactoria quam ipsa secundum se,
ut erat alias debita. Ergo poena alias debita potest assumi
in satisfactionem poenitentialem. - Assumptum est notum
et approbatum de excellentia satisfactionis in passione Chri-
sti propter excellentissimam illius caritatem, a qua pro-
cedebat. - Consequentia autem est per se evidens: et
tanto evidentior quanto in satisfactione poenitentiali plus
pensatur quantitas ex divina acceptatione quam secundum
substantiam operis seu poenae, quarn pura iustitia consi-
deraret.

Praeterea, unum et idem opuS‚ cum hoc quod est alias
debitum Deo, est meritorium de condigno aeternae vitae.
Ergo potest esse etiam satisfactorium poenae pro peccatis
debitae. — Assumptum patet: quia honorando parentes,
quod est opus praeceptum, mereor, si ex caritate illos
honoro, vitam aeternam de condigno. — Consequentia
probatur, ex eo quod ratio alias debiti non minus officit
ad constituendum ius futurae mercedis quam ad consti-
tuendum ius recompensandi peccatum debitum: opus si-
quidem alias debitum, si potest, cum hoc, efficere ut, exi—
gente iustitia, merces sibi debeatur tam excellens qualis
est aeterna felicitas, multo magis sufficiens est ut consti-
tuat ius soluti pretii debiti tam minimi quale est tempo-
ralis poena. ν

Et confirmatur. Quia, tribus existentibus virtutibus, sci-
licet caritate, gratitudine et poenitentia; et actus alias
debitus potest ex caritate efficaciam meritoriam, ex grati-
tudine efficaciam gratiarum actionis sortiri; cur non as-
sumptus a poenitentia vim satisfactoriam sortietur? Nun-
quid divina acceptatio, tam larga in merito et gratitu-

 

dine, manca est in satisfactione? An forte plus iustitIae
locum habet in amico circa solutionem poenae quam circa
gratiarum actionem aut meritum?

Praeterea, ad particularia descendendo, et discurrendo
per consilia quando sunt in praecepto, idem apparet. In
casu enim quo tenetur quis eleemosynam facere, cur non
potest poenitens ordinare illam pro satisfactione poeniten-
tiali? Et similiter in casu quo praebere alteram maxillam,
vel angariari, vel esurire aut sitire, penuriam pati, aut hu-
iusmodi aliquid, esset in praecepto, quis sapiens prohibeat
poenitentem offerre haec Deo in satisfactionem, aut neget
solvi per haec poenam debitam pro peccatis? An forte
huiusmodi opera debita ex praecepto possunt ab ipso qui-
dem poenitenti assumi in satisfactionem poenitentialem,
sed per confessoris ministerium non possunt haec in poe-
nitentiam dari? Hoc enim Ecclesiae clavibus est derogare,
maioremque virtutem humanae intentioni quam Christi
clavibus tribuere: tanquam humana intentio quaedam pos-
sit pro satisfactione assumere ad quae claves non se ex-
tendunt. Quod a fidelium aestimatione longe sit. In cuius
signum, laudabilis multorum confessorum consuetudo an·-
tiqua‚ absolvendo poenitentem, dicit: Quidquid boni se-
ceris et facere intendis, et mala quae sustines et sustine-
bis, sint tibi in remissionem peccatorum, etc. Et non dicit:
Quidquid supererogationis boni feceris aut mali susti-
nebis.

111. Ad primum ergo in oppositum * dicitur quod aliud
est loqui de satisfactione infra limites purae iustitiae: et
aliud est loqui de satisfactione sapiente magis naturam ami-
citiae quam iustitiae. Argumentum enim procedit de satisfa-
ctione infra limites iustitiae conclusa: de qua non est hic
sermo. Unde et poenitentia posita est a divo Thoma ἢ* dif-
ferens a iustitia vindicativa, quia illa ius attendit, haec au-
tern voluntatem offensi et offendentis, quod amicitiae ma-
gis est quam iustitiae.

IV. Ad secundum dicitur quod, quia ecclesiasticus rni-
nister homo est, qui non intuetur cor ἵ quem latet poe-
nitentis caritas3 ideo provide ad tutiorem partem iudicium
suum declinat, et, id quod est amicitiae praeteriens, ad id
quod est iustitiae se convertit. Et quoniam ex parte iusti-
tiae satisfactio habet quod sit de non alias debito, ideo
confessores non imponunt ieiunia alias debita, sed opera
ad quae alias poenitens non tenetur. Cum quo stat quod,
si opera ad quae alias poenitens tenetur, imponeret in sa-
tisfactionem peccatorum, prodesset, saltem virtute clavium,
poenitenti satisfactio huiusmodi ex caritate adimpleta.

V. Ad tertium dicitur quod auctoritas non videtur ad-
duci ad propositum. Quoniam ex illa nihil aliud habetur
nisi quod satisfactio fit per poenalia: haec enim sunt quae,
sj homo non peccasset, ab eo non exigerentur. De hoc
enim nulla est quaestio: sed an huiusmodi poenalia sint
satisfactoria si sint alias debita. De quo nihil dicit aucto-

ritas allata.

Veruntamen scito quod opus hoc quod est honorare
parentes, quod, etiam si homo non peccasset, praeceptum
fuisset, si in praesenti statu exercendum cum poenalitate
aliqua occurrat, illud unum opus, praeceptum quantum
est pietatis, esset meritorium ut est a caritate; et gratia-
rum actio Deo ut est a superexcellenti gratitudine quae
vocatur religi03 et esset satisfactorium quatenus esset a poe-
nitentia. Et simile est in aliis. Unde habes quod etiam
per ea quae, si homo non peccasset, essent exacta, alio
tamen modo, post peccatum exercita satisfactio fit.

Λω»»νψκ,«, «av» v

· Num. ι.

· Part. 111, qu.
Lxxxv, nrt. 3. ad
3: qu. xc, art. 2.

'1Reg. cap. xvi,
vers. 7.

