· Cf. num. seq.

ς ¹ Cf. num. ιι.
· Cf. num. vn,

ζ uae-e men.

‚ mamane-

   

ζ 'nem-proar-
..ι

9, Um. v.

QUAESTIO LXIII, ARTICULUS ΙΙ

dendo, optime, absque sophismatis aliqua specie, illatio
tenet.

1V. Secunda conclusio est: Haec spiritualis potentia
est instrumentalis. Declaratur a simili: sicut virtus quae
est in sacramentis. — Et probatur ex subiecto. Quia est
potentia ministri: ergo instrumenti. Antecedens probatur:
quia character convenit ministris Christi ut sic. Consequen-
tia probatur: quia minister, ut sic, habet rationem instru-
menti.

Tertia conclusio est: Character non est per se in ge-
nere: sed reductive in secunda specie qualitatis. Prima
pars probatur a simili: scilicet ex virtute in sacramentis;
adiuncta ratione communi, quia est quiddam fluens et
incompletum. —- Secunda vero pars relinquitur ut evidens.

V. Occurrunt autem hic multa dubia. Primum ⁴* est
de genere generalissimo sub quo ponitur character. Quod
circa tertiam conclusionem versatur.

Secundum ἦ de specie. Et spectat ad eandem conclu-
sionem.

Tertium ³* est circa responsionem ad tertium: quantum
valeat ratio litterae, Si relatio characteris fundaretur im-
mediate super essentia animae, conveniret naturaliter omni
animae.

Quartum ⁴* est, quantum valeat ratio litterae probans
quod character non est habitus, quia omnis habitus est bonus
vel-malus} ut habes in littera, argumento ad oppositum.

Propter connexionem tamen materiae, tractabitur ter-
tium dubium simul cum primo, et secundum simul cum
quarto.

VI. Circa primum dubium, in quo genere sit character
sacramentalis, scito primo, quod Durandus, in IV Sent„
dist. 1v, qu. 1, putavit characterem esse relationem rationis,
per quam aliquis ex institutione divina deputatur ad sacras
operationes. sicut nummus sortitur rationem pretii. Et eius
ratio est quia ea quae sunt fidei, clarificanda sunt, et non
obscuriora reddenda. Per characterem autem, si ponitur
relatio rationis, omnia clara sunt: si vero ponitur res realis,
obscuriora introducuntur.

Sed positio haec seipsam levem monstrat, dum ex com-

munibus tantum et extraneis procedit. Eiusque falsitas
patet ex auctoritate Ecclesiae, Extra, de Bapt. et eius ef-
jectu, in cap. Maiores, in fine, ubi dicitur quod sacra-
mentalis operatio imprimit characterem: certum est enim
quod relatio rationis non imprimitur. - Et confirmatur ex
Concilio Florentino *, sub Eugenio 1V, ubi dicitur: Tria
sacramenta characterem, idest spirituale quoddam signum
a ceteris distinctivum, imprimunt in anima indelebile: unde
in eadem persona non reiterantur. Haec ibi.
v VII. Scito secundo, quod Scotus, in Quarto, dist. vi,
qu. 10, adniti-amque partem disputat: concludens utrum-
que posse probabiliter sustineri, et quod character sacra-
mentalis sit res absoluta in genere qualitatis, et quod sit
relatio extrinsecus adveniens, Et hanc ultimam opinio-
nem ipse tenet.

Minus tamen probabilis monstratur ista via discutiendo
tertium dubium “. Ubi scito consequentiam factam in lit-
tera destrui ex Scotica opinione, distinguente de relatione
vel intrinsece adveniente, vel extrinsece. Et vocat relatio-
nem intrinsecus advenientem illam quae consequitur fun-

’ damentum posito termino: illam autem quae, positis fun-

damento et termino, non necessario ponitur, vocat rela-

tionem extrinsecus advenientem. Exemplum primi: ut du-'

plum, simile, aequale. Exemplum secundi: ut relatio agen-
tis ad patiens, relatio locati ad locum, et huiusmodi. Ad
primum genus dicit non esse motum, sed ad secundum:
ac per hoc, posse a Deo de novo imprimi in animam re—
lationem characteris absque aliquo absoluto novo fundante
illam. Et propterea non sequitur: Si relatio characteris
poneretur immediate in anima, conveniret naturaliter omni
animae.

VIII. Tu autem patienter sustineto pertranseuntem me
de respectibus his in communi: quia theologiam practicam
tracto, non metaphysicam. Nec videtur digrediendum hoc
in loco, quidquid sit de respectibus istis extrinsecis: qui
forte non sunt intelligibiles. Quoniam omnis respectus,

suun Τκιοι.. D. 'runnu T. lX.

33

formaliter sumptus, hoc ipsum quod est, est ad aliud se
habere ’ἢ Et si est ad aliud se habere, est in genere ad ali-
quid, quod est quartum praedicamentum ὓ. Et rursus, si
est ad aliud se habere, necesse est ut consequatur funda-
mentum ex sola nova positione alterius: alioquin non esset
ad aliud. Et propterea, si est ad aliud se habere, ad illud
non est motus: ut ex hac ratione probatur V Physicorum ⁴*
ab Aristotele.

Et super hoc, scilicet super ipsa relatione formaliter
inquantum relatio est, fundavit Auctor hic rationem suam.
Relatio enim formaliter sumpta, quia hoc ipsum quod est,
est ad aliud, si realis est, nascitur cum fundamento, non
simpliciter in actu, sed sic quod ex sola appositione ter-
mini fit actu: similitudo enim nascitur cum albo sic quod,
posito co-albo‚ statim similitudo in primo albo consurgit;
et sic de aliis. Ac per hoc, si relatio characteris imme-
diate fundaretur in anima, nasceretur simul cum anima,
sic quod, posito illius termino, statim in anima consur-
geret relatio characteris. Et si sic connasceretur cum ani-
ma, clare patet quod naturaliter conveniret omni animae.

Quocirca, aut character non est in genere ad aliquid
nisi aequivoce. Et tunc, si est respectus, quaeratur illius
genus. Nec erit facile fingere aliud genus: cum ponatur
res spiritualis, et non sit formaliter passio. — Aut, si est
in genere ad aliquid, definitio posita ab Aristotele non est
communis suo generi: et exclusio motus ab ad aliquid,
cum illius ratione, V Physic„ non est universalis de ipso
genere ad aliquid, sed particularis, hoc est de aliqua specie

’ relationis, scilicet intrinsecae. Quoniam Aristoteles, pro-

bando ad relationem non esse motum, attulit relationem
quae secundum Scotum vocatur extrinsecus adveniens, sci-
licet dextri et sinistri. Nam relatio dextri inter me et co-
lumnam non sequitur fundamentum posito termino, lo-
quendo ut Scotus loquitur. Nam, posito animali habente
dextrum, et posita columna, non sequitur relatio dextri
inter ipsa: potest enirn columna poni neutra. Et accidit
huiusmodi phantasia quia non consideratur fundamentum
ut fundamentum, et terminus ut terminus, sed remote.
Verbi gratia, relatio agentis ad patiens non habet pro ex-
tremis ignem et aquam, sed ignem calefacientem et aquam
patientem a calefaciente: et sic de aliis. Unde, non remote
sed propinque sumendo fundamentum et terminum, hoc
est secundum eas dispositiones secundum quas hoc fundat
et illud terminat, nulla est relatio realis quae non con-
surgat in fundamento, posito termino. Sed haec pertrans-
eundo sint dicta pro claritate litterae, quae de relatione
loquitur formaliter, sicut et Philosophus V Physicorum.

IX. Circa secundum dubium *‚ scito Scotum, in Quarto,
dist. vr, qu. ιο, disputare ad omnem partem. Et, tenendo
quod character est essentialiter respectus, sustinet ipsum
habere rationem potentiae et activae et passivae, pro quanto
Deus ordinavit assistendo agere habenti talem respectum,
puta sacerdoti, et similiter imprimere in patiens habens
talem respectum, puta characterem baptismi: ita quod re-
spectus reddit baptizatum capacem passionis a Deo sic
statuente; et similiter operationem sacerdotis efficacem.
Et concurrunt hi respectus tanquam dispositiones in ordine
ad agens voluntarium.

Tenendo autem quod character est forma absoluta, sus-
tinet et quod potest poni in prima specie qualitatis: et
quod potest poni in secunda. Respondetque ad rationem
litterae, quae in quarto dubio * proposita est, primo, quod
non oportet omnem habitum esse bonum vel malum, sed
potest aliquis habitus esse indifferens. Quod probat dupli-
citer. Tum quia ex actibus indifferentibus frequentatis
causatur habitus indifferens. Tum quia frequentans con-
siderationem alicuius conclusionis geometriae, habet ha-
bitum indifferentem. - Secundo, quia character potest poni
habitus supernaturalis bonus remote: ita quod non proxime
seu sufficienter potest esse principium actus boni, sed re-
mote; sicut fides, spes, caritas infusa, non est sufficiens
principium boni actus, sed inclinat ad bonum actum con—
currentibus aliis requisitis. Multo autem remotius character
potest disponere ad bonum actum.

X. Ad horum clariorem notitiam, advertendum est quod,

5

' Aristot. Categ.

v, n, 2.

ca .

· ibid. ca . u,
n. 6.- IV eta-
phys„ ca . vu,
‘ill' lde? mh. lib.

' Ca . ιι, n.‹.-
S. . lect. ιιι.

'¹ Num. v.

' Num. v.

